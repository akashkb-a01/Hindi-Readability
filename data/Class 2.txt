ऊँट चला, भई ऊँट चला हिलता डु लता ऊँट चला।इतना उँफचा ऊँट चला ऊँची गर्दन, ऊँची पीठ,पीठ उठाए ऊँट चला।बालू है, तो होने दो बोझ ऊँट को ढोने दो।नहीं पँफसेगा बालू में बालू में भी ऊँट चला।जब थककर बैठेगा ऊँटकिस करवट बैठेगा ऊँट? बता सकेगा कौन भला।
एक पेड़ के नीचे एक शेर का बच्चा गोल मटोल सिकुड़ कर सो रहा है। 

सर्दियों   का   मौसम   था।   सुबह   का   वक्त।   चारों   ओर   कोहरा   ही   कोहरा।   एक   शेर   का   बच्चा   सिमटकर   गोल - मटोल   बना   जामुन   के   पेड़   के   नीचे   सोया   हुआ   था।एक भालू 
इधर   भालू   साहब   सैर   पर   निकल   तो   आए   थे   लेकिन   पछता   रहे   थे।   तभी   उनकी   नज़र   जामुन   के   पेड़   के   नीचे   पड़ी।  भालू गोल मटोल शेर के बच्चे को देख रहा है।  आँखें   फैलाई , अक्ल   दौड़ाई - अहा   फुटबॉल।   सोचा , चलो   इससे   खेलकर   कुछ   गर्मी   हासिल   की   जाए।भालू ने गोल शेर के बच्चे को पैर से उछाल दिया। आव   देखा   न   ताव।   भालू   जी   ने   पैर   से   उछाल   दिया   शेर   के   बच्चे   को।  शेर का बच्चा पेड़ की डाली से लटका हुआ है। हड़बड़ी   में   शेर   का   बच्चा   दहाड़ा   और   फिर   पेड़   की   एक   डाल   पकड़   ली।  टूटी हुई पेड़ की डाली से शेर नीचे आ  रहा है। मगर   डाल   टूट   गई।   भालू   साहब   जल्दी   ही   मामला   समझ   गए।   पछताए , लेकिन   अगले   ही   पल   दौड़कर   फुर्ती   से  दोनों   हाथ   बढ़ाए   और   शेर   के   बच्चे   को   लपक   लिया।  भालू अपने दोनों हाथ फैलाए हुए। भालू ने शेर के बच्चे को अपने हाथों से उठा रखा है। अरे   यह   क्या ! शेर   का   बच्चा   फिर   से   उछालने   के   लिए   कह   रहा   था।भालू ने शेर के बच्चे को उछाल दिया। एक   बार   फिर   भालू   दादा   ने   उछाला।   दो   बार तीन   बार फिर   बार - बार   यही   होने   लगा।   शेर   के   बच्चे   को   उछलने   में   मज़ा   आ   रहा   था। परेशान भालू। परंतु   भालू   थककर   परेशान   हो   गया   था।   ओह , किस   आफ़त   में   आ   फँसा।   बारहवीं   बार   उछालते   ही   भालू   ने   घर   की   ओर   दौड़   लगाई   और   गायब   हो   गया।  शेर का बच्चा जमीन पर गिर पड़ा । अब   की   बार   शेर   का   बच्चा   धड़ाम   से   ज़मीन   पर   आ   गया।   डाल   भी   टूट   गई।  माली शेर के बच्चे को डांटते हुए। तभी   माली   वहाँ   आया   और   शेर   के   बच्चे   पर   बरस   पडा   डाल   तोड़   दी   पेड़   की।   लाओ   हर्जाना।   शेर   के   बच्चे   ने   कहा   ज़रा   ठीक   तो   हो   लूँ।   माली   ने   कहा   ठीक   है।   मैं   अभी   आता   हूँ।  शेर का बच्चा भाग रहा है। माली   के   वहाँ   से   जाते   ही   शेर   का   बच्चा   भी   नौ   दो   ग्यारह   हो   लिया।   उसने   सोचा   जान   बची   तो   लाखों   पाए।  

सोई - सोई   एक   रात   मैं   एक   रात   मैं   सोई - सोई   रोई   एकाएक   बिलखकर   एकाएक   बिलखकर   रोई   रोती   क्यों   ना , मुझे   नाक   पर   मुझे   नाक   की   एक   नोक   पर   काट   गई   थी   चुहिया   छूटी   चुहिया   काट   गई   चूँटी   भर  एक लड़की बिस्तर पर सो रही है और नीचे एक चुहिया है। सचमुच   बहुत   डरी   चुहिया   से   चुहिया   से   सच   बहुत   डरी   मैं   खड़ी   देखकर   चुहिया   को   मैं   लगी   काँपने   घड़ी - घड़ी   मैं  सूझा   तभी   बहाना   मुझको   मुझको   सूझा   एक   बहाना   ज़रा   डराना   चुहिया   को   भी   चुहिया   को   भी   ज़रा   डराना  कैसे   भला   डराऊँ   उसको   कैसे   उसको   भला   डराऊँ   धीरे   से   मैं   बोली   म्याऊँ   म्याऊँ   म्याऊँ   म्याऊँ   म्याऊँ  चुहिया भाग रही है और लड़की नाच रही है। 

एक बार हवा और सूरज में बहस छिड़ गई। हवा ने सूरज से कहा- मैं तुमसे अधिक बलवान हूँ।।। सूरज ने हवा से कहा- मुझमें तुमसे ज़्यादा ताकत है। इतने में हवा की नज़र एक आदमी पर पड़ी। हवा ने कहा- इस तरह बहस करने से कोई फायदा नहीं है।   जो इस आदमी का कोट उतरवा दे , वही ज़्यादा बलवान है। सूरज हवा की बात मान गया। उसने कहा- ठीक है। दिखाओ अपनी ताकत। हवा ने अपनी ताकत दिखानी शुरू की। आदमी की टोपी उड़ गई। पर कोट उसने अपने दोनों हाथों से शरीर से लपेटे रखा और जल्दी-जल्दी कोट के बटन बंद कर लिए।कोट पहने हुए एक आदमी की टोपी उड़ गई और वह एक हाथ से अपने कोट के बटन बंद कर रहा है और उसने अपना दूसरा हाथ अपनी आँखों पर  रखा हुआ है।   हवा और ज़ोर से चलने लगी। अंत में आदमी नीचे ही गिर पड़ा। पर कोट उसके शरीर पर ही रहा। अब हवा थक गई थी। सूरज ने कहा- हवा , अब तुम मेरी ताकत देखो। सूरज तपने लगा। आदमी ने कोट के बटन खोल दिए। सूरज की गर्मी और बढ़ी। आदमी ने कोट उतार दिया और उसे हाथ में लेकर चलने लगा।आदमी को पसीना आ रहा है और वह अपना कोट उतार रहा है। सूरज ने कहा-देखी मेरी ताकत ? उतरवा दिया न कोट ? हवा ने सूरज को नमस्कार किया और कहा-मान गई । तुम्हारी ताकत को।

किसी तालाब में एक कछुआ रहता था। तालाब के पास माँद में रहने वाली एक लोमड़ी से उसकी दोस्ती हो गई। एक दिन वे तालाब के किनारे गपशप कर रहे थे कि एक तेंदुआ वहाँ आया। एक कछुआ दोनों अपने-अपने घर की ओर जान बचाकर भागे। लोमड़ी तो सरपट दौड़कर अपनी माँद में पहुँच गई पर कछुआ अपनी धीमी चाल के कारण तालाब तक नहीं पहुँच सका। तेंदुआ एक छलाँग में उस तक पहुँच गया। एक लोमड़ी कछुए को कहीं छुपने का भी मौका न मिला। तेंदुए ने कछुए को मुँह में पकड़ा और उसे खाने के लिए एक पेड़ के नीचे चला गया लेकिन दाँतों और नाखूनों का पूरा ज़ोर लगाने पर भी कछुए के सख्त खोल पर खरोंच तक नहीं आई। लोमड़ी अपनी माँद से यह देख रही थी। उसने कछुए को बचाने की तरकीब सोची। उसने माँद से झाँककर बाहर देखा और भोलेपन के साथ बोली- तेंदुए जी, कछुए के खोल को तोड़ने का मैं आसान तरीका बताती हूँ। इसे पानी में फेंक दो। थोड़ी देर में पानी से इसका खोल नरम हो जाएगा। चाहो तो आज़माकर देख लो! तेंदुए ने कहा- ठीक है, अभी देख लेता हूँ! यह कहकर उसने कछुए को पानी में फेंक दिया। बस फिर क्या था, गया कछुआ पानी में!

बादल भइया बहुत हुआ! कीचड़-कीचड़ पानी पानी याद सभी को आई नानी सारा घर दिन रात चुआ जाएँ कहाँ कहाँ पर खेलें ?घर में फँसे बोरियत झेलें ज्यों पिंजरे में मौन सुआ सूरज दादा धूप खिलाएँ ताल नदीसड़कों से जाएँ - तुम भी भैया करो दुआ!

काले मेघा पानी दे तेज बरससत में एक गाँव में लोग अपना सर ढक कर इधर उधर भाग रहे हैं और कुछ बच्चे खेल  रहे हैं। काले मेघा पानी दे पानी दे गुड़धानी दे।। बरसो खूब झमा-झम-झमबरसात में एक मोर नाच रहा है। नाचे मोर छमा छम-छम। खेतों से खलिहानों तक पर्वत से मैदानों तक।धरती को रंग धानी दे काले मेघा पानी दे।।बरसात हो रही और एक लड़का और एक लड़की नदी में पानी भरा देख रहे हैं और पास ही एक कछुआ भी बैठा है। भर दे सारे ताल-तलैयाङ्केगाएँ सब मिल छम्मक-छया। हमको नई कहानी दे सबको दाना-पानी दे। पानी दे ज़िंदगानी दे काले मेघा पानी दे।सावन का गीत सावन का झूला इस बार इतना बड़ा डालनाजिसमें समा जाए संसार। उस डाली पर जो फैली है आसमान के पारतेज वर्षा हो रही है और एक लड़का और एक लड़की घर के बाहर खड़े हैं। तेज वर्षा हो रही है और सड़क पर कुछ लोग छाता ले कर जा रहे हैं और कुछ लोगों ने रेन कोट  पहने हैं। उस रस्सी का कोई न जिसका पारावार।एक पेंग में मंगल ग्रह के द्वारऔर दूसरी मेंइकदम से अंतरिक्ष के पार।

माँ ने वीरू को एक संदेश देकर अपनी बहन के पास भेजा। मौसी ने प्यार से वीरू को अंदर बुलाया और बैठक में ले गई। बैठक में कदम रखते ही वीरू अचरज से ठिठक गई। उसने । सोचा- बाप रे! इतनी सारी किताबें! वहाँ नीचे से ऊपर तक किताबों से भरे खानों वाली दो लंबी दीवारें थीं। वह आँखें फाड़े देखती रही। अंत में उसने साहस करके पूछा- क्या आपके पास बच्चों के लिए भी किताबें हैं ? मौसी ने कहा- हाँ , यह देखो , यह वाला खाना और यह वाला। वीरू ने हैरानी से कहा- इतनी ढेर सारी किताबें! मेरे पास तो इतनी किताबें नहीं हैं। मौसी ने कहा- यदि तुम चाहो तो मैं पढ़ने के लिए तुम्हें कुछ किताबें दे सकती हूँ। तुम्हें किस तरह की किताबें सबसे अधिक पसंद हैं ? वीरू ने धीरे से कहा- मुझे मालूम नहीं। मौसी ने एक किताब निकाल कर वीरू को पकड़ाई और कहा- तुम यह किताब पढ़कर देखो।एक खुली हुई किताब। वीरू घबराकर पीछे हटी और बोली- बाप रे! यह तो बहुत मोटी है। मौसी ने सुझाव दिया- अच्छा , तो फिर शायद यह वाली ठीक रहेगी। वीरू बोली- यह बहुत बड़ी है , मेरे बस्ते में नहीं आएगी। मौसी ने एक तीसरी किताब दिखाई- औरइसके बारे में क्या खयाल है ? वीरू ने किताब के पन्ने पलटे और यह फैसला किया- इसमें पढ़ने के लिए बहुत कम है , इतनी छोटी-छोटी तस्वीरें! और यह किताब बहुत पतली है।हाथ में एक किताब पकड़े हुए एक औरत । मौसी ने कहा- वीरू , मुझे तो लगता है कि मैं तुम्हारे लिए किताब नहीं चुन सकती। ऐसा करना , अगली बार जब तुम आओ तो अपने साथ एक फुट्टा लेती आना। वीरू ने पूछा- फ़ुट्टा , क्यों ?एक बच्ची के हाथ में एक किताब है। मौसी ने हँसकर कहा- तुम्हें जितनी मोटी किताब चाहिए तुम नापकर ले लेना। ठीक है न! वीरू ने माँ के भेजे हुए कागज़ को मेज़ पर रखा और भाग खड़ी हुई।

क्या तुमने कभी बुलबुल देखी है ? बुलबुल को पहचानने का एक सरल तरीका है। यदि तुम्हें कोई चिड़िया तेज़ आवाज़ में बोलती हुई मिले तो उसकी पूँछ को देखो। यदि पूँछ के नीचे वाली जगह लाल हो तो समझो , वह चिड़िया बुलबुल है। जब वह उड़े तो पूँछ का सिरा भी ध्यान से देखना। बुलबुल की पूँछ के सिरे का रंग सफ़ेद होता है। उसका बाकी शरीर भूरा और सिर का रंग काला होता है।पेड़ की डाली पर बैठी एक बुलबुल। बुलबुल ऊँची आवाज़ में बोलती है। बुलबुल को हम लोगों से कोई डर नहीं लगता। तुम्हें शायद एक बुलबुल ऐसी भी मिले जिसके सिर पर काले रंग की कलगी हो।एक बुलबुल। उसे सिपाही बुलबुल कहते हैं।बुलबुल पीपल या बरगद के पेड़ पर कीड़े ढूँढकर खाती है। वह हमारी तरह सब्जी और फल भी खाती है। अमरूद के बगीचे या मटर के खेत पर बुलबुल काफ़ी ज़ोर से हमला करती है। वह अपना घोंसला सूखी हुई घास और छोटे पौधों की पतली जड़ों से बुनती है। घोंसला अंदर से एक सुंदर कटोरे जैसा दिखता है। बुलबुल एक बार में दो या तीन अंडे देती है। उसके अंडे हल्के गुलाबी रंग के होते हैं। तुम उन्हें ध्यान से देखो तो तुम्हें उन पर कुछ लाल , कुछ भूरी और कुछ बैंगनी बिंदियाँ दिखाई देंगी।

एक गाँव में एक सारंगी वाला आया। वह सारंगी बहुत अच्छी बजाता था। रात में जब उसने सारंगी बजाना शुरू किया तब गाँव।   के बहुत से लोग इकट्ठे हो गए। सारंगी की मीठी आवाज़ और सारंगी वाले के बजाने की कला से   गॉव के लोग दंग रह गए। सब लोग कहने लगे- कैसी मीठी सारंगी है !लोग बैठ कर आपस में बाते कर रहे हैं और सारंगी की आवाज का आनंद ले रहे हैं। अहा! कितना आनंद आ रहा है। वहीं पास में बैठा हुआ भोला भी लोगों की ये बातें सुन रहा था। वह मन ही मन कहने लगा-इन लोगों को सारंगी बहुत मीठी लगी लेकिन मेरा तो मुँह मीठा हुआ ही नहीं। ये सब झूठे हैं। - थोड़ी देर बाद उसने सोचा कि शायद सारंगी वाले के पास बैठने से मुँह मीठा हो जाए। इसलिए वह सारंगी वाले के पास जाकर बैठ गया। रात के तीन-चार बजे जब सारंगी वाले ने गाना-बजाना बंद कर दिया तब लोगों ने सारंगी वाले से कहा- महाराज! आपकी सारंगी बहुत ही मीठी है। हमें बड़ा ही आनंद आया। दो-चार दिन यहीं ठहरिए। ये बातें सुनकर भोला मन ही मन झुंझलाया और सोचने लगा- ये लोग झूठ तो नहीं बोल सकते। सारंगी मीठी ज़रूर है परमुझे न जाने स्वाद क्यों नहीं आया। तब तक रात ज़्यादा हो गई थी। इस कारण लोग घर नहीं गए। वहीं चौपाल में सो गए। सारंगी वाले ने भी सारंगी पर खोली चढ़ाई और उसे अपने सिरहाने रख कर सो गया। पर भोला को चैन कहाँ था ? जब लोग नींद में खर्राटे लेने लगे तब उसने चुपके से उठकर वह सारंगी उठा ली और ऊपर का खोल उतार कर उसे जीभ से चाटा। कुछ स्वाद नहीं आया। अब उसने सारंगी को खूब हिलाया। उसके छेद को मुँह के पास लगाकर मुँह में उँडेला। पर सारंगी से एक भी मीठी बूंद नहीं निकली। वह लोगों की बेवकूफ़ी पर बहुत ही झुंझलाया। अब की बार उसने सारंगी को गाँव से बाहर दूर ले जाकर फेंक दिया। वह लोगों की बेवकूफ़ी पर हँसता हुआ अपनी जगह पर आकर चुपचाप सो गया। सवेरा होने पर जब सारंगी अपनी जगह पर नहीं मिली तो सब लोग और सारंगी वाला बड़े दुखी हुए। लोग कहने लगे- बड़ी मीठी सारंगी थी। पता नहीं कौन ले गया।एक लड़का सारंगी को  हाथ में लिए उसे परेशान हो कर देख रहा है। भोला इस बात को न सुन सका और गुस्से से बोला- क्या खाक मीठी थी! मैंने तो उसे अच्छी तरह चाटा था। उसमें ज़रा भी मिठास नहीं थी। तुम सब लोग झूठे हो और बाबाजी की खुशामद करते हो। लोगों ने पूछा- पर सारंगी है कहाँ ? उसने कहा- गाँव के बाहर पड़ी है। लोगों ने भोला की बेवकूफ़ी पर सिर पीट लिया।

टेसू राजा बीच बाज़ार ,खड़े हुए ले रहे अनार।इस अनार में कितने दाने ? जितने हों कंबल में खाने।कितने हैं कंबल में खाने ? भेड़ भला क्यूँ लगी बताने!एक झुंड में भेड़ें कितनी ? एक पेड़ पर पत्ती जितनी।एक पेड़ पर कितने पत्ते ? जितने गोपी के घर लत्ते।गोपी के घर लत्ते कितने ? कलकत्ते में कुत्ते जितने। बीस लाख तेईस हज़ार , दाने वाला एक अनार।टेसू राजा कहें पुकार , लाओ मुझको दे दो चार।

किसी जंगल में एक छोटा बाघ खेल रहा था। खेलते-खेलते वह जंगल के पास वाली सड़क पर निकल आया। सड़क पर एक बस खड़ी थी।   छोटे बाघ ने देखा कि बस का दरवाज़ा खुला है। बाघ अपने अगले पंजे बस की सीढ़ी पर रखकर बस के भीतर देखने लगा। उसने देखा कि बस के भीतर आगे की तरफ़ से घर-घर की आवाज़ आ रही है और उसके पास एक आदमी बैठा  है। बस की सीढ़ी पर चढ़ कर एक बाघ बस के भीतर देख रहा है और बस में बैठे लोग घबरा रहे हैं। छोटे बाघ ने यह भी देखा कि उस आदमी के सामने एक दीवार-सी है। लेकिन यह दीवार कुछ अजीब थी। इस दीवार में से बाहर की हर चीज़ साफ़-साफ़ दिखाई दे रही थी। बाघ ने अपना सिर दाहिनी तरफ़ मोड़ा। उसने देखा कि बस में कई लोग बैठे हैं। आगे वाली सीट पर दो छोटी लड़कियाँ बैठी थीं। अचानक छोटे बाघ को लगा कि लोग उससे डर रहे हैं और उसे भगाना चाहते हैं। तभी सामने की सीट पर बैठा आदमी उठा और अपनी दाहिनी ओर वाला दरवाज़ा खोलकर बाहर कूद गया। बस के बाकी लोग भी तेज़ी से पीछे वाले दरवाज़े की तरफ़ भागने लगे।लोगों को भागते देखकर छोटा बाघ कुछ घबराया। वह सीढ़ी से उतरा और बस के नीचे घुस गया। नीचे पहुंचकर वह बस के आगे वाले पहिए के पास जाकर दुबक गया। लेकिन वहाँ उसे अच्छा नहीं लगा। वह फिर से बस के ङ्केभीतर जाना चाहता था। थोड़ी देर बाद वह बाहर निकला और बस की सीढ़ी पर पंजे रखकर भीतर चला गया। वह सामने वाली सीट पर बैठकर बाहर देखने लगा।बाघ बस में चालक  वाली सीट पर बैठा है। सामने से एक बस आ रही थी। उसमें बहुत सारे लोग बैठे थे। उन्हें देखकर छोटा बाघ सोचने लगा कि उसकी बस के लोग क्यों भाग गए।

एक   कटोरी , भर   कर   गोरी   धूप   हमें   भी   लाना   जी।   सूरज   जल्दी   आना   जी। जमकर   बैठा   यहाँ   कुहासा  आर - पार   न   दिखता   है।   ऐसे   भी   क्या   कभी   किसी   के   घर   में   कोई   टिकता   है ? सच - सच   ज़रा   बताना   जी।   सूरज   जल्दी   आना   जी।  कल की बारिश में जो भीगे कपड़े अब तक गीले हैं। क्या दीवारें ,क्या दरवाज़े सब के सब ही सीले हैं। छोड़ो आज बहाना जी।  ना...ना...ना-ना...ना-ना-जी।

बच्चो , एक था चूहा। बहुत ही नटखट और बड़ा ही चालाक। कुछ न कुछ शरारत करने का उसका हमेशा मन करता रहता था। एक दिन उसने अपने दिल में सोचा- आज मैं शहर जाऊँगा। बारिश के कारण बिल से बाहर निकले बहुत दिन बीत गए हैं। घर में बैठे-बैठे दिल घबरा गया है। नटखट चूहा झटपट तैयार होकर शहर की ) ओर निकल पड़ा। वह मस्ती से झूमता हुआ चला जा रहा था कि रास्ते में उसे एक बड़ी-सी कपड़े की दुकान दिखाई दी। दुकानदार अपनी दुकान खोलकर अंदर जा ही रहा था कि नटखट चूहा भी चुपचाप उसके पीछे अंदर चला गया। जैसे ही दुकानदार अपनी जगह पर बैठा. उसकी नज़र चूहे पर पड़ी। दुकानदार ने कहा- अरे , तू मेरी दुकान में क्या कर रहा है ? चल भाग यहाँ से।कपड़े की दुकान का दुकानदार । एक चूहा जो कपड़े की दुकान के अंदर खड़ा है।चूहा बोला- मैं अपनी टोपी के लिए कुछ कपड़ा खरीदने आया हूँ। दुकानदार हँसा- हा , हा! हट यहाँ से। मैं चूहों को कुछ नहीं बेचता। चूहा गुस्से में बोला- तुम मुझे कपड़ा नहीं बेचोगे ? दुकानदार बोला- भाग यहाँ से। बेकार मेरा समय बर्बाद न कर। चूहा चिल्लाया- तुम मुझे कपड़ा देते हो या नहीं ? दुकानदार बोला- नहीं , बिल्कुल नहीं। इस बार नटखट चूहे ने गाना गाया रातों रात मैं  आऊँगा अपनी सेना लाऊँगा तेरे कपड़े कुतरूँगा दुकानदार डर कर बोला- चूहे भैया , ऐसा न करना , मैं अभी तुम्हें रेशमी कपड़े का टुकड़ा देता हूँ। और उसने चूहे को रेशमी कपड़े का टुकड़ा दे दिया। कपड़ा लेकर चूहा उछलता-कूदता दुकान से बाहर निकल गया। फिर वह एक दर्ज़ी की दुकान में आ पहुँचा। चूहे ने कहा- दर्ज़ी जी , मुझे तुमसे कुछ काम है। काम! क्या काम ?- दर्ज़ी ने गुस्से से पूछा। चूहे ने दर्ज़ी को रेशमी कपड़ा दिया और कहा- कृपया इस कपड़े की एक अच्छी टोपी सिल दो।दर्ज़ी हँसा।चल हट यहाँ से , मेरा समय खराब न कर। मेरे पास तेरा काम करने का समय नहीं है- दर्ज़ी ने कहा। अब चूहे को गुस्सा आ गया। वह ज़ोर से चिल्लाया- तुम मेरी टोपी सिलोगे या नहीं ? नहीं , नहीं , नहीं- दर्ज़ी ने कहा। तो ठीक है- चूहा बोला और गाने लगा रातों रात मैं आऊँगा अपनी सेना लाऊँगा तेरे कपड़े कुतरूँगा दर्ज़ी ने कहा- चूहे भैया , ऐसा न करना , मैं अभी तुम्हारी टोपी बनाता हूँ। और थोड़ी ही देर में दर्ज़ी ने चूहे के लिए एक सुंदर-सी रेशमी टोपी तैयार कर दी। नटखट चूहे ने उसे पहना और फिर अपना चेहरा आइने में देखा।  यह टोपी तो एकदम सादी है। मैं इस पर चमकीले सितारे लगवाऊँगा- चूहे ने सोचा। वह कूदता-फाँदता दुकान से बाहर निकल गया। वह सड़क पर शान से चल रहा था कि उसकी नज़र एक छोटी-सी दुकान पर पड़ी जहाँ सुनहरे और रूपहले सितारे बिक रहे थे। अंदर जा कर वह इधर-उधर उछलने-कूदने लगा। दुकानदार ने कहा- अरे चल यहाँ से। तू यहाँ क्या करने आया है ? चूहे ने कहा- मैं अपनी टोपी के लिए सुनहरे और रूपहले सितारे खरीदने आया हूँ।दुकानदार ने कहा- भाग यहाँ से। मुझे बेवकूफ़ बनाने की कोशिश न कर। एक चूहे को सितारों से क्या मतलब ? तुम मुझे सितारे बेचोगे या नहीं ?- चूहे ने गुस्से से पूछा। नहीं , नहीं , नहीं , मैं तुम्हें सितारे नहीं बेचूंगा- दुकानदार ने कहा।एक दर्जी चूहे की बाते सुन कर हैरान हो रहा है। फिर चूहे ने उत्तर दिया रातों रात मैं आऊँगा अपनी सेना लाऊँगा सारे सितारे बिखेरूँगा दुकानदार ने कहा- चूहे भैया , ऐसा न करना। मैं तुम्हारी टोपी के लिए रंग-बिरंगे सितारे दे दूँगा और यही नहीं , उन्हें तुम्हारी टोपी में टाँक भी दूंगा। अच्छा , तो ज़रा जल्दी करो- चूहे ने कहा। टोपी बनकर तैयार हो गई। चूहा टोपी पहनकर आइने के सामने खड़ा हुआ तो खुशी से उसका मन नाच उठा। वह सोचने लगा- मैं भी किसी राजा से कम नहीं हूँ। मैं अपनी सुंदर टोपी किसे दिखाऊँ ? चलो अपनी चमकीली टोपी राजा को ही दिखाता हूँ। एक घंटे के अंदर ही नटखट चूहा राजमहल में राजा के पास आ पहुँचा। वह राजा के सामने जा खड़ा हुआ। राजा अचानक चूहे को देख कर बहुत हैरान हुआ। उसने पूछा- अरे , तुम यहाँ क्या कर रहे हो ?चूहे ने कहा- महाराज , पहले यह बताइए कि मैं इस टोपी में कैसा लग रहा हूँ। राजा ने जवाब दिया- वाह , तुम तो एकदम राजकुमार लग रहे हो। चूहा झटपट बोला- अच्छा , तो फिर उतरो गद्दी से। यहाँ मैं बैलूंगा।राजा को हँसी आ गई। उसने कहा- भाग यहाँ से। मेरा सिंहासन चूहों के लिए नहीं है। केवल एक राजा ही इस पर बैठ सकता है। चूहे ने पूछा- तो क्या तुम मुझे अपनी गद्दी नहीं दोगे ? बिल्कुल नहीं। मैं तुम्हें अपना सिंहासन नहीं दूंगा- राजा ने उत्तर दिया। तो तुम नहीं उतरोगे ?- चूहे ने फिर से पूछा। नहीं , नहीं- राजा अपनी बात पर अड़ा रहा। राजा ने आदेश दिया- पकड़ लो इस चूहे को। सिपाही चूहे को पकड़ने दौड़े। एक राज दरबार में चूहा आगे दौड़ रहा है और सब सिपाही उसे पकड़ने के लिए उसके पीछे भाग रहे हैं। चूहा सरपट उनके बीच से निकल गया और सिपाही एक के ऊपर एक गिर पड़े। अब चूहे ने अपनी कमर पर हाथ रखकर कहा रातों रात मैं आऊँगा अपनी सेना लाऊँगा तेरे कान कुतरूँगा राजा ने सोचा , चूहों की फ़ौज तो पूरे महल को तहस-नहस कर देगी। वह डर से काँपने लगा। चूहे ने फिर कहा रातों रात मैं आऊँगा अपनी सेना लाऊँगा तेरे कान कुतरूँगा राजा डर से काँपने लगा। काँपती आवाज़ में उसने कहा- चूहे भैया , तुम बेकार में नाराज़ हो रहे हो। मैं अपनी गद्दी से अभी उतरता हूँ और तुम शौक से जितनी देर चाहो इस पर बैठ सकते हो। चूहा बहुत खुश हुआ। शान से , वह सिंहासन पर बैठ गया और काफी देर तक वहाँ आराम करता रहा। रात जब काफ़ी बीत गई , वह गद्दी से कूदकर नीचे आया और खुशी-खुशी अपने घर को चल दिया। उसने शान से अपनी चमकीली टोपी अपने सभी साथियों को दिखाई। सभी दोस्त उसकी कहानी सुनना चाहते थे।

दो बहनें थीं। एक का नाम था एक   केसवाली और दूसरी का नाम | था दोन   केसवाली। दोनों बहनें अपने अम्मा और बाबा के साथ एक छोटे से घर में रहती थीं।   एककेसवाली का एक ही बाल था इसलिए सब उसे एक्की बुलाते थे। दोन   केसवाली बड़ी घमंडी थी। उसके । दो बाल थे इसलिए सब उसे दोक्की बुलाते थे।एक लड़की जिसके सर पर एक ही बाल है। अम्मा सोचती थी कि दोक्की जैसी सुंदर लड़की तो दुनिया में है ही नहीं। और बाबा- उनको सोचने की फुरसत ही कहाँ! काम में जो उलझे रहते थे।दोक्की हमेशा अपनी बहन पर रौब जमाती रहती। एक दिन एक्की घने जंगल में गई। चलते-चलते वह घने जंगल के बीच आ पहुँची। चारों तरफ़ सन्नाटा था। अचानक उसने एक आवाज़ सुनी- पानी! मुझे प्यास लगी है! कोई पानी पिला दो!एक्की रुकी और उसने चारों तरफ़ घूमकर देखा। वहाँ तो कोई नहीं था। फिर उसने देखा , सूखी , मुरझाई हुई मेहँदी की एक झाड़ी , जिसके पत्ते सरसरा रहे थे।जंगल में एक बाल वाली लड़की एक सूखी मेहंदी की झाड़ी पर हाथों से पानी डाल रही है। पास में ही पानी की धारा बह रही थी। एक्की ने चुल्लू में पानी भरकर एक बार , दो बार , कई बार झाड़ी के ऊपर डाला।   मेहँदी की झाड़ी बोली- धन्यवाद एक्की! मैं तुम्हारी ये मदद याद रखूगी। एक्की आगे बढ़ गई।फिर अचानक सन्नाटे में उसे एक और आवाज़ सुनाई दी- मुझे भूख लगी है! कोई मुझे खाना खिला दो! एक्की ने देखा कि एक मरियल सी गाय पेड़ से बँधी हुई थी। एक्की ने घास-फूस इकट्ठी की और गाय को खिला दी। उसके बाद उसने गाय के गले में बँधी रस्सी को खोल दिया।जंगल में एक बाल वाली लड़की एक गाय को घास पूस  खिला रही है। धन्यवाद एक्की! मैं तुम्हारी ये मदद हमेशा याद रखूगी गाय ने कहा।एक्की अब चलते-चलते थक गई थी। उसे गर्मी भी लग रही थी। उसे समझ नहीं आ रहा था कि अब वह क्या करे ? कहाँ जाए ? तभी उसे दूर एक झोंपड़ी दिखाई दी। एक्की दौड़कर झोंपड़ी तक गई और आवाज़ लगाई- कोई है ? - एक बूढ़ी अम्मा ने दरवाज़ा खोला। बूढ़ी अम्मा ने कहा- आहा! आ गई मेरी बच्ची ? मैं तुम्हारी ही राह देख रही थी। आओ , अंदर आ जाओ। ङ्के एक्की हैरान हो गई और चुपचाप झोपड़ी में आ गई। झोंपड़ी में आकर उसे बहुत अच्छा लगा।दोन केसवाली लड़की और उसकी माँ। बूढ़ी अम्मा ने कहा- आओ बेटी , तुम्हारे लिए नहाने का पानी तैयार है। पहले अच्छी तरह से तेल लगाओ और उसके बाद नहा लो। फिर हम खाना खाएँगे। एक्की ने शरमाते हुए कहा- नहीं! नहीं! अम्मा ने पुचकार कर कहा- अरे नहीं क्या! जैसा मैं कहती हूँ वैसा करो। एक्की ने बूढ़ी अम्मा की बात मान ली। फिर पता है क्या हुआ ? एक्की ने जैसे ही अपने सिर से तौलिया हटाया तो उसने पाया कि उसके सिर पर एक नहीं परंतु बहुत सारे बाल थे। एक्की इतनी खुश हुई कि वह खाना खा ही नहीं सकी। बस , बार-बार वह बूढ़ी अम्मा का धन्यवाद ही करती रही! बूढ़ी अम्मा ने मुस्कुराते हुए कहा- अब तुम घर जाओ बेटी और हमेशा खुश रहो। एक्की के तो जैसे पंख ही निकल आए। वह सरपट घर की तरफ़ दौड़ चली। रास्ते में उसे गाय ने मीठा-मीठा दूध दिया और झाड़ी ने हाथों पर रचाने के लिए मेहँदी दी। घर पहुँचकर एक्की ने सारी कहानी सुनाई। दोक्की कहानी सुनते ही सीधे जंगल की तरफ़ भागी। दोक्की इतना तेज़ भाग रही थी कि न उसने प्यासी झाड़ी और न ही भूखी गाय की पुकार सुनी।वह तो धड़धड़ाती हुई झोंपड़ी में घुस गई और बूढ़ी - अम्मा को हुक्म दिया- मेरे लिए नहाने का पानी तैयार करो। । हाँ , आओ , मैं तुम्हारी ही राह देख रही थी। पानी तैयार है , नहा लो- बूढ़ी अम्मा ने दोक्की से कहा। झटपट नहाने के बाद जैसे ही दोक्की ने तौलिया सिर से हटाया , उसकी तो चीख निकल गई! दोक्की के दो ही तो बाल थे और वे भी झड गए थे। रोते-रोते दोक्की घर की तरफ़ चलने लगी। रास्ते में उसे यी गाय ने सींग मारा और मेहँदी की झाड़ी ने काँटे चुभो दिए। मगर अब दोक्की अपना सबक सीख चुकी थी। इसके बाद एक्की , दोक्की अपने अम्मा-बाबा के साथ खुशी-खुशी रहने लगीं।
