"आज मिस्टर शामनाथ के घर चीफ की दावत थी। शामनाथ और उनकी धर्मपत्नी को पसीना पोंछने की फुर्सत न थी।  पत्नी ड्रेसिंग गाउन पहने, उलझे हुए बालों का जूड़ा बनाए मुँह पर फैली हुई सुर्खी और पाउड़र को मलेऔर मिस्टर शामनाथ सिगरेट पर सिगरेट फूँकते हुए चीजों की फेहरिस्त हाथ में थामे, एक कमरे से दूसरे कमरे में आ-जा रहे थे। आखिर पाँच बजते-बजते तैयारी मुकम्मल होने लगी।  कुर्सियाँ, मेज, तिपाइयाँ, नैपकिन, फूल, सब बरामदे में पहुँच गए।  ड्रिंक का इंतजाम बैठक में कर दिया गया।  अबघर का फालतू सामान अलमारियों के पीछे और पलंगों के नीचे छिपाया जाने लगा।  तभी शामनाथ के सामने सहसा एक अड़चन खड़ी हो गई, माँ का क्या होगा?इस बात की ओर न उनका और न उनकी कुशल गृहिणी का ध्यान गया था।  मिस्टर शामनाथ, श्रीमती की ओर घूम कर अंग्रेजी में बोले - 'माँ का क्या होगा?'श्रीमती काम करते-करते ठहर गईं, और थोडी देर तक सोचने के बाद बोलीं - 'इन्हें पिछवाड़े इनकी सहेली के घर भेज दो, रात-भर बेशक वहीं रहें।  कल आ जाएँ। 'शामनाथ सिगरेट मुँह में रखे, सिकुडी आँखों से श्रीमती के चेहरे की ओर देखते हुए पल-भर सोचते रहे, फिर सिर हिला कर बोले - 'नहीं, मैं नहीं चाहता कि उस बुढ़ियाका आना-जाना यहाँ फिर से शुरू हो।  पहले ही बड़ी मुश्किल से बंद किया था।  माँ से कहें कि जल्दी ही खाना खा के शाम को ही अपनी कोठरी में चली जाएँ।  मेहमान कहींआठ बजे आएँगे इससे पहले ही अपने काम से निबट लें। 'सुझाव ठीक था।  दोनों को पसंद आया।  मगर फिर सहसा श्रीमती बोल उठीं - 'जो वह सो गईं और नींद में खर्राटे लेने लगीं, तो? साथ ही तो बरामदा है, जहाँ लोग खानाखाएँगे। ''तो इन्हें कह देंगे कि अंदर से दरवाजा बंद कर लें।  मैं बाहर से ताला लगा दूँगा।  या माँ को कह देता हूँ कि अंदर जा कर सोएँ नहीं, बैठी रहें, और क्या?''और जो सो गई, तो? डिनर का क्या मालूम कब तक चले।  ग्यारह-ग्यारह बजे तक तो तुम ड्रिंक ही करते रहते हो। 'शामनाथ कुछ खीज उठे, हाथ झटकते हुए बोले - 'अच्छी-भली यह भाई के पास जा रही थीं।  तुमने यूँ ही खुद अच्छा बनने के लिए बीच में टाँग अड़ा दी!''वाह! तुम माँ और बेटे की बातों में मैं क्यों बुरी बनूँ? तुम जानो और वह जानें। 'मिस्टर शामनाथ चुप रहे।  यह मौका बहस का न था, समस्या का हल ढूँढ़ने का था।  उन्होंने घूम कर माँ की कोठरी की ओर देखा।  कोठरी का दरवाजा बरामदे में खुलता था। बरामदे की ओर देखते हुए झट से बोले - मैंने सोच लिया है, - और उन्हीं कदमों माँ की कोठरी के बाहर जा खड़े हुए।  माँ दीवार के साथ एक चौकी पर बैठी, दुपट्टे मेंमुँह-सिर लपेटे, माला जप रही थीं।  सुबह से तैयारी होती देखते हुए माँ का भी दिल धड़क रहा था।  बेटे के दफ्तर का बड़ा साहब घर पर आ रहा है, सारा काम सुभीते सेचल जाय। माँ, आज तुम खाना जल्दी खा लेना।  मेहमान लोग साढ़े सात बजे आ जाएँगे। माँ ने धीरे से मुँह पर से दुपट्टा हटाया और बेटे को देखते हुए कहा, आज मुझे खाना नहीं खाना है, बेटा, तुम जो जानते हो, मांस-मछली बने, तो मैं कुछ नहींखाती। जैसे भी हो, अपने काम से जल्दी निबट लेना। अच्छा, बेटा। और माँ, हम लोग पहले बैठक में बैठेंगे।  उतनी देर तुम यहाँ बरामदे में बैठना।  फिर जब हम यहाँ आ जाएँ, तो तुम गुसलखाने के रास्ते बैठक में चली जाना। माँ अवाक बेटे का चेहरा देखने लगीं।  फिर धीरे से बोलीं - अच्छा बेटा। और माँ आज जल्दी सो नहीं जाना।  तुम्हारे खर्राटों की आवाज दूर तक जाती है। माँ लज्जित-सी आवाज में बोली - क्या करूँ, बेटा, मेरे बस की बात नहीं है।  जब से बीमारी से उठी हूँ, नाक से साँस नहीं ले सकती। मिस्टर शामनाथ ने इंतजाम तो कर दिया, फिर भी उनकी उधेड़-बुन खत्म नहीं हुई।  जो चीफ अचानक उधर आ निकला, तो? आठ-दस मेहमान होंगे, देसी अफसर, उनकी स्त्रियाँहोंगी, कोई भी गुसलखाने की तरफ जा सकता है।  क्षोभ और क्रोध में वह झुँझलाने लगे।  एक कुर्सी को उठा कर बरामदे में कोठरी के बाहर रखते हुए बोले - आओ माँ, इसपर जरा बैठो तो। माँ माला सँभालतीं, पल्ला ठीक करती उठीं, और धीरे से कुर्सी पर आ कर बैठ गई। यूँ नहीं, माँ, टाँगें ऊपर चढ़ा कर नहीं बैठते।  यह खाट नहीं हैं। माँ ने टाँगें नीचे उतार लीं। और खुदा के वास्ते नंगे पाँव नहीं घूमना।  न ही वह खड़ाऊँ पहन कर सामने आना।  किसी दिन तुम्हारी यह खड़ाऊँ उठा कर मैं बाहर फेंक दूँगा। माँ चुप रहीं। कपड़े कौन से पहनोगी, माँ?जो है, वही पहनूँगी, बेटा! जो कहो, पहन लूँ। मिस्टर शामनाथ सिगरेट मुँह में रखे, फिर अधखुली आँखों से माँ की ओर देखने लगे, और माँ के कपड़ों की सोचने लगे।  शामनाथ हर बात में तरतीब चाहते थे।  घर का सबसंचालन उनके अपने हाथ में था।  खूँटियाँ कमरों में कहाँ लगाई जाएँ, बिस्तर कहाँ पर बिछे, किस रंग के पर्दे लगाएँ जाएँ, श्रीमती कौन-सी साड़ी पहनें, मेज किससाइज की हो... शामनाथ को चिंता थी कि अगर चीफ का साक्षात माँ से हो गया, तो कहीं लज्जित नहीं होना पडे।  माँ को सिर से पाँव तक देखते हुए बोले - तुम सफेदकमीज और सफेद सलवार पहन लो, माँ।  पहन के आओ तो, जरा देखूँ। माँ धीरे से उठीं और अपनी कोठरी में कपड़े पहनने चली गईं। यह माँ का झमेला ही रहेगा, उन्होंने फिर अंग्रेजी में अपनी स्त्री से कहा - कोई ढंग की बात हो, तो भी कोई कहे।  अगर कहीं कोई उल्टी-सीधी बात हो गई, चीफ कोबुरा लगा, तो सारा मजा जाता रहेगा। माँ सफेद कमीज और सफेद सलवार पहन कर बाहर निकलीं।  छोटा-सा कद, सफेद कपड़ों में लिपटा, छोटा-सा सूखा हुआ शरीर, धुँधली आँखें, केवल सिर के आधे झड़े हुए बालपल्ले की ओट में छिप पाए थे।  पहले से कुछ ही कम कुरूप नजर आ रही थीं। चलो, ठीक है।  कोई चूड़ियाँ-वूड़ियाँ हों, तो वह भी पहन लो।  कोई हर्ज नहीं। चूड़ियाँ कहाँ से लाऊँ, बेटा? तुम तो जानते हो, सब जेवर तुम्हारी पढ़ाई में बिक गए। यह वाक्य शामनाथ को तीर की तरह लगा।  तिनक कर बोले - यह कौन-सा राग छेड़ दिया, माँ! सीधा कह दो, नहीं हैं जेवर, बस! इससे पढ़ाई-वढ़ाई का क्या तअल्लुक है! जोजेवर बिका, तो कुछ बन कर ही आया हूँ, निरा लँडूरा तो नहीं लौट आया।  जितना दिया था, उससे दुगना ले लेना। मेरी जीभ जल जाय, बेटा, तुमसे जेवर लूँगी? मेरे मुँह से यूँ ही निकल गया।  जो होते, तो लाख बार पहनती!साढ़े पाँच बज चुके थे।  अभी मिस्टर शामनाथ को खुद भी नहा-धो कर तैयार होना था।  श्रीमती कब की अपने कमरे में जा चुकी थीं।  शामनाथ जाते हुए एक बार फिर माँ कोहिदायत करते गए - माँ, रोज की तरह गुमसुम बन के नहीं बैठी रहना।  अगर साहब इधर आ निकलें और कोई बात पूछें, तो ठीक तरह से बात का जवाब देना। मैं न पढ़ी, न लिखी, बेटा, मैं क्या बात करूँगी।  तुम कह देना, माँ अनपढ़ है, कुछ जानती-समझती नहीं।  वह नहीं पूछेगा। सात बजते-बजते माँ का दिल धक-धक करने लगा।  अगर चीफ सामने आ गया और उसने कुछ पूछा, तो वह क्या जवाब देंगी।  अंग्रेज को तो दूर से ही देख कर घबरा उठती थीं, यहतो अमरीकी है।  न मालूम क्या पूछे।  मैं क्या कहूँगी।  माँ का जी चाहा कि चुपचाप पिछवाड़े विधवा सहेली के घर चली जाएँ।  मगर बेटे के हुक्म को कैसे टाल सकती थीं। चुपचाप कुर्सी पर से टाँगें लटकाए वहीं बैठी रही। एक कामयाब पार्टी वह है, जिसमें ड्रिंक कामयाबी से चल जाएँ।  शामनाथ की पार्टी सफलता के शिखर चूमने लगी।  वार्तालाप उसी रौ में बह रहा था, जिस रौ में गिलासभरे जा रहे थे।  कहीं कोई रूकावट न थी, कोई अड़चन न थी।  साहब को व्हिस्की पसंद आई थी।  मेमसाहब को पर्दे पसंद आए थे, सोफा-कवर का डिजाइन पसंद आया था, कमरे कीसजावट पसंद आई थी।  इससे बढ़ कर क्या चाहिए।  साहब तो ड्रिंक के दूसरे दौर में ही चुटकुले और कहानियाँ कहने लग गए थे।  दफ्तर में जितना रोब रखते थे, यहाँ परउतने ही दोस्त-परवर हो रहे थे और उनकी स्त्री, काला गाउन पहने, गले में सफेद मोतियों का हार, सेंट और पाउड़र की महक से ओत-प्रोत, कमरे में बैठी सभी देसीस्त्रियों की आराधना का केंद्र बनी हुई थीं।  बात-बात पर हँसतीं, बात-बात पर सिर हिलातीं और शामनाथ की स्त्री से तो ऐसे बातें कर रही थीं, जैसे उनकी पुरानीसहेली हों। और इसी रो में पीते-पिलाते साढ़े दस बज गए।  वक्त गुजरते पता ही न चला। आखिर सब लोग अपने-अपने गिलासों में से आखिरी घूँट पी कर खाना खाने के लिए उठे और बैठक से बाहर निकले।  आगे-आगे शामनाथ रास्ता दिखाते हुए, पीछे चीफ और दूसरेमेहमान। बरामदे में पहुँचते ही शामनाथ सहसा ठिठक गए।  जो दृश्य उन्होंने देखा, उससे उनकी टाँगें लड़खड़ा गई, और क्षण-भर में सारा नशा हिरन होने लगा।  बरामदे में ऐनकोठरी के बाहर माँ अपनी कुर्सी पर ज्यों-की-त्यों बैठी थीं।  मगर दोनों पाँव कुर्सी की सीट पर रखे हुए, और सिर दाएँ से बाएँ और बाएँ से दाएँ झूल रहा था औरमुँह में से लगातार गहरे खर्राटों की आवाजें आ रही थीं।  जब सिर कुछ देर के लिए टेढ़ा हो कर एक तरफ को थम जाता, तो खर्राटें और भी गहरे हो उठते।  और फिर जबझटके-से नींद टूटती, तो सिर फिर दाएँ से बाएँ झूलने लगता।  पल्ला सिर पर से खिसक आया था, और माँ के झरे हुए बाल, आधे गंजे सिर पर अस्त-व्यस्त बिखर रहे थे। देखते ही शामनाथ क्रुद्ध हो उठे।  जी चाहा कि माँ को धक्का दे कर उठा दें, और उन्हें कोठरी में धकेल दें, मगर ऐसा करना संभव न था, चीफ और बाकी मेहमान पास खड़ेथे। माँ को देखते ही देसी अफसरों की कुछ स्त्रियाँ हँस दीं कि इतने में चीफ ने धीरे से कहा - पुअर डियर!माँ हड़बड़ा के उठ बैठीं।  सामने खड़े इतने लोगों को देख कर ऐसी घबराई कि कुछ कहते न बना।  झट से पल्ला सिर पर रखती हुई खड़ी हो गईं और जमीन को देखने लगीं।  उनकेपाँव लड़खड़ाने लगे और हाथों की उँगलियाँ थर-थर काँपने लगीं। माँ, तुम जाके सो जाओ, तुम क्यों इतनी देर तक जाग रही थीं? - और खिसियाई हुई नजरों से शामनाथ चीफ के मुँह की ओर देखने लगे। चीफ के चेहरे पर मुस्कराहट थी।  वह वहीं खड़े-खड़े बोले, नमस्ते!माँ ने झिझकते हुए, अपने में सिमटते हुए दोनों हाथ जोड़े, मगर एक हाथ दुपट्टे के अंदर माला को पकड़े हुए था, दूसरा बाहर, ठीक तरह से नमस्ते भी न कर पाई। शामनाथ इस पर भी खिन्न हो उठे। इतने में चीफ ने अपना दायाँ हाथ, हाथ मिलाने के लिए माँ के आगे किया।  माँ और भी घबरा उठीं। माँ, हाथ मिलाओ। पर हाथ कैसे मिलातीं? दाएँ हाथ में तो माला थी।  घबराहट में माँ ने बायाँ हाथ ही साहब के दाएँ हाथ में रख दिया।  शामनाथ दिल ही दिल में जल उठे।  देसी अफसरों कीस्त्रियाँ खिलखिला कर हँस पडीं
