प्रेमचंद का जन्म वाराणसी ज़िले के लमही ग्राम में हुआ था।  उनका मूल नाम धनपतराय था।  प्रेमचंद की प्रारंभिक शिक्षा वाराणसी में हुई।  मैट्रिक के बाद वे अध्यापन करने लगे।  स्वाध्याय के रूप में ही उन्होंने बी.ए. तक शिक्षा ग्रहण की।  असहयोग आंदोलन के दौरान उन्होंने सरकारी नौकरी से त्यागपत्र दे दिया और पूरी तरह लेखन-कार्य के प्रति समर्पित हो गए ।   प्रेमचंद ने अपने लेखन की शुरुआत पहले उर्दू में नवाबराय के नाम से की, बाद में हिंदी में लिखने लगे।  उन्होंने अपने साहित्य में किसानों, दलितों, नारियों की वेदना और वर्ण-व्यवस्था की कुरीतियों का मार्मिक चित्रण किया है।  वे साहित्य को स्वांतः सुखाय न मानकर सामाजिक परिवर्तन का एक सशक्त माध्यम मानते थे।  वे एक एेसे साहित्यकार थे, जो समाज की वास्तविक स्थिति को पैनी दृष्टि से देखने की शक्ति रखते थे।  उन्होंने समाज-सुधार और राष्ट्रीय-भावना से ओतप्रोत अनेक उपन्यासों एवं कहानियों की रचना की।  कथा-संगठन, चरित्र-चित्रण, कथोपकथन आदि की दृष्टि से उनकी रचनाएँ बेजोड़ हैं।  उनकी भाषा बहुत सजीव, मुहावरेदार और बोलचाल के निकट है

रमज़ान के पूरे तीस रोज़ों के बाद ईद आई है।  कितना मनोहर, कितना सुहावना प्रभात है।  वृक्षों पर कुछ अजीब हरियाली है, खेतों में कुछ अजीब रौनक है, आसमान पर कुछ अजीब लालिमा है।  आज का सूर्य देखो, कितना प्यारा, कितना शीतल है मानो संसार को ईद की बधाई दे रहा है।  गाँव में कितनी हलचल है।  ईदगाह जाने की तैयारियाँ हो रही हैं।  किसी के कुरते में बटन नहीं है, पड़ोस के घर से सुई-तागा लेने दौड़ा जा रहा है।  किसी के जूते कड़े हो गए हैं, उनमें तेल डालने के लिए तेली के घर भागा जाता है।  जल्दी-जल्दी बैलों को सानी-पानी दे दें।  ईदगाह से लौटते-लौटते दोपहर हो जाएगा।  तीन कोस का पैदल रास्ता, फिर सैकड़ों आदमियों से मिलना-भेंटना, दोपहर के पहले लौटना असंभव है।  लड़के सबसे ज़्यादा प्रसन्न हैं।  किसी ने एक रोज़ा रखा है, वह भी दोपहर तक, किसी ने वह भी नहीं; लेकिन ईदगाह जाने की खुशी उनके हिस्से की चीज़ है।  रोज़े बड़े-बूढ़ों के लिए होंगे।  इनके लिए तो ईद है।  रोज़ ईद का नाम रटते थे आज वह आ गई।  अब जल्दी पड़ी है कि लोग ईदगाह क्यों नहीं चलते।  इन्हें गृहस्थी की चिंताओं से क्या प्रयोजन! सेवैयों के लिए दूध और शक्कर घर में है या नहीं, इनकी बला से, ये तो सेवैयाँ खाएँगे।  वह क्या जानें कि अब्बाजान क्यों बदहवास चौधरी कायमअली के घर दौड़े जा रहे हैं।  उन्हें क्या खबर कि चौधरी आज आँखें बदल लें, तो यह सारी ईद मुहर्रम हो जाए।  उनकी अपनी जेबों में तो कुबेर का धन भरा हुआ है।  बार-बार जेब से अपना खज़ाना निकालकर गिनते हैं और खुश होकर फिर रख लेते हैं।  महमूद गिनता है, एक-दो, दस-बारह! उसके पास बारह पैसे हैं।  मोहसिन के पास एक, दो, तीन, आठ, नौ, पंद्रह पैसे हैं।  इन्हीं अनगिनती पैसों में अनगिनती चीज़ें लाएँगे – खिलौने, मिठाइयाँ, बिगुल, गेंद और जाने क्या-क्या! और सबसे ज़्यादा प्रसन्न है हामिद।  वह चार-पाँच साल का गरीब-सूरत, दुबला-पतला लड़का, जिसका बाप गत वर्ष हैज़े की भेंट हो गया और माँ न जाने क्यों पीली होती-होती एक दिन मर गई।  किसी को पता न चला, क्या बीमारी है।  कहती तो कौन सुनने वाला था।  दिल पर जो कुछ बीतती थी, वह दिल में ही सहती थी और जब न सहा गया तो संसार से बिदा हो गई।  अब हामिद अपनी बूढ़ी दादी अमीना की गोद में सोता है और उतना ही प्रसन्न है।  उसके अब्बाजान रुपये कमाने गए हैं।  बहुत-सी थैलियाँ लेकर आएँगे।  अम्मीजान अल्लाह मियाँ के घर से उसके लिए बड़ी अच्छी-अच्छी चीज़ें लाने गई हैं; इसलिए हामिद प्रसन्न है।  आशा तो बड़ी चीज़ है, और फिर बच्चों की आशा! उनकी कल्पना तो राई का पर्वत बना लेती है।  हामिद के पाँव में जूते नहीं हैं, सिर पर एक पुरानी-धुरानी टोपी है, जिसका गोटा काला पड़ गया है, फिर भी वह प्रसन्न है।  जब उसके अब्बाजान थैलियाँ और अम्मीजान नियामतें लेकर आएँगी, तो वह दिल के अरमान निकाल लेगा।  तब देखेगा महमूद, मोहसिन, नूरे और सम्मी कहाँ से उतने पैसे निकालेंगे।  अभागिन अमीना अपनी कोठरी में बैठी रो रही है।  आज ईद का दिन और उसके घर में दाना नहीं! आज आबिद होता तो क्या इसी तरह ईद आती और चली जाती! इस अंधकार और निराशा में वह डूबी जा रही है।  किसने बुलाया था इस निगोड़ी ईद को? इस घर में उसका काम नहीं; लेकिन हामिद! उसे किसी के मरने-जीने से क्या मतलब? उसके अंदर प्रकाश है, बाहर आशा।  विपत्ति अपना सारा दलबल लेकर आए, हामिद की आनंद भरी चितवन उसका विध्वंस कर देगी।  हामिद भीतर जाकर दादी से कहता है – तुम डरना नहीं अम्माँ, मैं सबसे पहले आऊँगा।  बिलकुल न डरना।  अमीना का दिल कचोट रहा है।  गाँव के बच्चे अपने-अपने बाप के साथ जा रहे हैं।  हामिद का बाप अमीना के सिवा और कौन है! उसे कैसे अकेले मेले जाने दे? उस भीड़-भाड़ में बच्चा कहीं खो जाए तो क्या हो? नहीं, अमीना उसे यों न जाने देगी।  नन्हीं-सी जान! तीन कोस चलेगा कैसे! पैर में छाले पड़ जाएँगे।  जूते भी तो नहीं हैं।  वह थोड़ी-थोड़ी दूर पर उसे गोद ले लेगी; लेकिन यहाँ सेवैयाँ कौन पकाएगा? पैसे होते तो लौटते-लौटते सब सामग्री जमा करके चटपट बना लेती।  यहाँ तो घंटों चीज़ें जमा करते लगेंगे।  माँगे ही का तो भरोसा ठहरा।  उस दिन फ़हीमन के कपड़े सिले थे।  आठ आने पैसे मिले थे।  उस अठन्नी को ईमान की तरह बचाती चली आती थी इसी ईद के लिए, लेकिन कल ग्वालन सिर पर सवार हो गई तो क्या करती! हामिद के लिए कुछ नहीं है, तो दो पैसे का दूध तो चाहिए ही।  अब तो कुल दो आने पैसे बच रहे हैं।  तीन पैसे हामिद की जेब में, पाँच अमीना के बटुवे में।  यही तो बिसात है और ईद का त्योहार, अल्लाह ही बेड़ा पार लगाए।  धोबन और नाइन और मेहतरानी और चूड़िहारिन सभी तो आएँगी।  सभी को सेवैयाँ चाहिए और थोड़ा किसी की आँखों नहीं लगता।  किस-किस से मुँह चुराएगी।  और मुँह क्यों चुराए? साल-भर का त्योहार है।  ज़िंदगी खैरियत से रहे, उनकी तकदीर भी तो उसी के साथ है।  बच्चे को खुदा सलामत रखे, दिन भी कट जाएँगे।  गाँव से मेला चला।  और बच्चों के साथ हामिद भी जा रहा था।  कभी सब-के-सब दौड़कर आगे निकल जाते।  फिर किसी पेड़ के नीचे खड़े होकर साथवालों का इंतज़ार करते।  यह लोग क्यों इतना धीरे-धीरे चल रहे हैं! हामिद के पैरों में तो जैसे पर लग गए हैं।  वह कभी थक सकता है! शहर का दामन आ गया।  सड़क के दोनों ओर अमीरों के बगीचे हैं।  पक्की चारदीवारी बनी हुई है।  पेड़ों में आम और लीचियाँ लगी हुई हैं।  कभी-कभी कोई लड़का कंकड़ी उठाकर आम पर निशाना लगाता है।  माली अंदर से गाली देता हुआ निकलता है।  लड़के वहाँ से एक फर्लांग पर हैं।  खूब हँस रहे हैं।  माली को कैसा उल्लू बनाया है।  बड़ी-बड़ी इमारतें आने लगीं।  यह अदालत है, यह कालेज है, यह क्लब-घर है! इतने बड़े कालेज में कितने लड़के पढ़ते होंगे? सब लड़के नहीं हैं जी! बड़े-बड़े आदमी हैं, सच! उनकी बड़ी-बड़ी मूँछें हैं।  इतने बड़े हो गए, अभी तक पढ़ने जाते हैं।  न जाने कब तक पढ़ेंगे और क्या करेंगे इतना पढ़कर, हामिद के मदरसे में दो-तीन बड़े-बड़े लड़के हैं, बिलकुल तीन कौड़ी के।  रोज़ मार खाते हैं, काम से जी चुराने वाले।  इस जगह भी उसी तरह के लोग होंगे और क्या।  क्लब-घर में जादू होता है।  सुना है, यहाँ मुर्दे की खोपड़ियाँ दौड़ती हैं।  और बड़े-बड़े तमाशे होते हैं, पर किसी को अंदर नहीं जाने देते।  और यहाँ शाम को साहब लोग खेलते हैं।  बड़े-बड़े आदमी खेलते हैं, मूँछों-दाढ़ीवाले।  और मेमें भी खेलती हैं, सच! हमारी अम्माँ को वह दे दो, क्या नाम है, बैट, तो उसे पकड़ ही न सकें।  घुमाते ही लुढ़क जाएँ।  महमूद ने कहा – हमारी अम्मीजान का तो हाथ काँपने लगे, अल्ला कसम।  मोहसिन बोला – चलो, मनों आटा पीस डालती हैं।  ज़रा-सा बैट पकड़ लेंगी, तो हाथ काँपने लगेंगे? सैकड़ों घड़े पानी रोज़ निकालती हैं।  पाँच घड़े तो तेरी भैंस पी जाती है।  किसी मेम को एक घड़ा पानी भरना पड़े तो आँखों तले अँधेरा आ जाए।  महमूद – लेकिन दौड़तीं तो नहीं, उछल-कूद तो नहीं सकतीं।  मोहसिन – हाँ, उछल-कूद नहीं सकतीं, लेकिन उस दिन मेरी गाय खुल गई थी और चौधरी के खेत में जा पड़ी थी, तो अम्माँ इतना तेज़ दौड़ीं कि मैं उन्हें न पा सका, सच।  आगे चले।  हलवाइयों की दूकानें शुरू हुईं।  आज खूब सजी हुई थीं।  इतनी मिठाइयाँ कौन खाता है? देखो न, एक-एक दूकान पर मनों होंगी।  सुना है, रात को जिन्नात आकर खरीद ले जाते हैं।  अब्बा कहते थे कि आधी रात को एक आदमी हर दूकान पर जाता है और जितना माल बचा होता है, वह तुलवा लेता है और सचमुच के रुपये देता है, बिलकुल एेसे ही रुपये।  हामिद को यकीन न आया – एेसे रुपये जिन्नात को कहाँ से मिल जाएँगे? मोहसिन ने कहा – जिन्नात को रुपये की क्या कमी? जिस खजाने में चाहें चले जाएँ।  लोहे के दरवाज़े तक उन्हें नहीं रोक सकते जनाब, आप हैं किस फेर में! हीरे जवाहरात तक उनके पास रहते हैं।  जिससे खुश हो गए उसे टोकरों जवाहरात दे दिए।  अभी यहीं बैठे हैैं, पाँच मिनट में कलकत्ता पहुँच जाएँ।  हामिद ने फिर पूछा – जिन्नात बहुत बड़े-बड़े होते होंगे? मोहसिन – एक-एक आसमान के बराबर होता है जी।  ज़मीन पर खड़ा हो जाए तो उसका सिर आसमान से जा लगे, मगर चाहे तो एक लोटे में घुस जाए।  हामिद – लोग उन्हें कैसे खुश करते होंगे।  कोई मुझे वह मंतर बता दे तो एक जिन्न को खुश कर लूँ।  मोहसिन – अब यह तो मैं नहीं जानता, लेकिन चौधरी साहब के काबू में बहुत से जिन्नात हैं।  कोई चीज़ चोरी जाए, चौधरी साहब उसका पता लगा देंगे और चोर का नाम भी बता देंगे।  जुमराती का बछवा उस दिन खो गया था।  तीन दिन हैरान हुए, कहीं न मिला।  तब झक मारकर चौधरी के पास गए।  चौधरी ने तुरंत बता दिया, मवेशीखाने में है और वहीं मिला।  जिन्नात आकर उन्हें सारे जहान की खबरें दे जाते हैं।  अब उसकी समझ में आ गया कि चौधरी के पास क्यों इतना धन है, और क्यों उनका इतना सम्मान है।  आगे चले।  यह पुलिस लाइन है

अमरकांत का जन्म उत्तर प्रदेश के बलिया ज़िले के नगरा गाँव में हुआ।  उनका मूल नाम श्रीराम वर्मा है, उनकी आरंभिक शिक्षा बलिया में हुई।  तत्पश्चात् उन्होंने इलाहाबाद विश्वविद्यालय से बी.ए. की डिग्री प्राप्त की।  साहित्य-सृजन में उनकी बचपन से ही रुचि थी, किशोरावस्था तक आते-आते उन्होंने कहानी-लेखन प्रारंभ कर दिया था। अमरकांत ने अपने साहित्यिक जीवन की शुरुआत पत्रकारिता से की।  सबसे पहले उन्होंने आगरा से प्रकाशित होनेवाले दैनिक पत्र सैनिक के संपादकीय विभाग में कार्य करना आरंभ किया और यहीं वे प्रगतिशील लेखक संघ से भी जुड़े।  इसके अतिरिक्त उन्होंने दैनिक अमृत पत्रिका तथा दैनिक भारत के संपादकीय विभागों में भी काम किया।  कुछ समय तक वे कहानी पत्रिका के संपादन से भी जुड़े रहे। अमरकांत नयी कहानी आंदोलन के एक प्रमुख कहानीकार हैं।  उन्होेंने अपनी कहानियों में शहरी और ग्रामीण जीवन का यथार्थ चित्रण किया है।  वे मुख्यतः मध्यवर्ग के जीवन की वास्तविकता और विसंगतियों को व्यक्त करनेवाले कहानीकार हैं।  वर्तमान समाज में व्याप्त अमानवीयता, हृदयहीनता, पाखंड, आडंबर आदि को उन्होंने अपनी कहानियों का विषय बनाया है।  आज के सामाजिक जीवन और उसके अनुभवों को अमरकांत ने यथार्थवादी ढंग से अभिव्यक्त किया है।  उनकी शैली की सहजता और भाषा की सजीवता पाठकों को आकर्षित करती है।  आंचलिक मुहावरों और शब्दों के प्रयोग से उनकी कहानियों में जीवंतता आती है।  अमरकांत की कहानियों के शिल्प में पाठकों को चमत्कृत करने का प्रयास नहीं है।  वे जीवन की कथा उसी ढंग से कहते हैं, जिस ढंग से जीवन चलता है। अमरकांत की मुख्य रचनाएँ हैं – ज़िंदगी और जोंक, देश के लोग, मौत का नगर, मित्र-मिलन, कुहासा (कहानी संग्रह); सूखा पत्ता, ग्राम सेविका, काले उजले दिन, सुखजीवी, बीच की दीवार, इन्हीं हथियारों से (उपन्यास)।  ‘इन्हीं हथियारों से’ उपन्यास पर उन्हें 2007 में साहित्य अकादमी पुरस्कार से सम्मानित किया गया।  सन् 2009 में भारतीय ज्ञानपीठ पुरस्कार श्री लाल शुक्ल के साथ संयुक्त रूप से दिया गया।  अमरकांत ने बाल-साहित्य भी लिखा है।  इस पुस्तक के लिए उनकी कहानी दोपहर का भोजन ली गई है।  दोपहर का भोजन गरीबी से जूझ रहे एक निम्न मध्यवर्गीय परिवार की कहानी है।  इस कहानी में समाज में व्याप्त गरीबी को चिह्नित किया गया है।  मुंशीजी के पूरे परिवार का संघर्ष भावी उम्मीदों पर टिका हुआ है।  सिद्धेश्वरी गरीबी के अहसास को मुखर नहीं होने देती और उसकी आँच से अपने परिवार को बचाए रखती है।  शिल्प की सादगी और सहज संकेतों के माध्यम से कथा को प्रस्तुत करने की कला का उत्कृष्ट रूप इस कहानी में देखने को मिलता है।  सिद्धेश्वरी ने खाना बनाने के बाद चूल्हे को बुझा दिया और दोनों घुटनों के बीच सिर रखकर शायद पैर की उँगलियाँ या ज़मीन पर चलते चींटे-चींटियों को देखने लगी।  अचानक उसे मालूम हुआ कि बहुत देर से उसे प्यास लगी है।  वह मतवाले की तरह उठी और गगरे से लोटा-भर पानी लेकर गट-गट चढ़ा गई।  खाली पानी उसके कलेजे में लग गया और वह ‘हाय राम!’ कहकर वहीं ज़मीन पर लेट गई।  लगभग आधे घंटे तक वहीं उसी तरह पड़ी रहने के बाद उसके जी में जी आया।  वह बैठ गई, आँखों को मल-मलकर इधर-उधर देखा और फिर उसकी दृष्टि ओसारे में अध-टूटे खटोले पर सोये अपने छः वर्षीय लड़के प्रमोद पर जम गई।  लड़का नंग-धडं़ग पड़ा था।  उसके गले तथा छाती की हड्डियाँ साफ़ दिखाई देती थीं।  उसके हाथ-पैर बासी ककड़ियों की तरह सूखे तथा बेजान पड़े थे और उसका पेट हँडिया की तरह फूला हुआ था।  उसका मुँह खुला हुआ था और उस पर अनगिनत मक्खियाँ उड़ रही थीं।  वह उठी, बच्चे के मुँह पर अपना एक फटा, गंदा ब्लाउज़ डाल दिया और एक-आध मिनट सुन्न खड़ी रहने के बाद बाहर दरवाज़े पर जाकर किवाड़ की आड़ से गली निहारने लगी।  बारह बज चुके थे।  धूप अत्यंत तेज़ थी और कभी-कभी एक-दो व्यक्ति सिर पर तौलिया या गमछा रखे हुए या मज़बूती से छाता ताने हुए फुर्ती के साथ लपकते हुए सामने से गुज़र जाते।  दस-पंद्रह मिनट तक वह उसी तरह खड़ी रही, फिर उसके चेहरे पर व्यग्रता फैल गई और उसने आसमान तथा कड़ी धूप की ओर चिंता से देखा।  एक-दो क्षण बाद जब उसने सिर को किवाड़ से काफ़ी आगे बढ़कर गली के छोर की तरफ़ निहारा, तो उसका बड़ा लड़का रामचंद्र धीरे-धीरे घर की ओर सरकता नज़र आया। उसने फुर्ती से एक लोटा पानी ओसारे की चौकी के पास नीचे रख दिया और चौके में जाकर खाने के स्थान को जल्दी-जल्दी पानी से लीपने-पोतने लगी।  वहाँ पीढ़ा रखकर उसने सिर को दरवाज़े की ओर घुमाया ही था कि रामचंद्र ने अंदर कदम रखा।  रामचंद्र आकर धम-से चौकी पर बैठ गया और फिर वहीं बेजान-सा लेट गया।  उसका मुँह लाल तथा चढ़ा हुआ था।  उसके बाल अस्त-व्यस्त थे और उसके फटे-पुराने जूतों पर गर्द जमी हुई थी।  सिद्धेश्वरी की पहले हिम्मत नहीं हुई कि उसके पास जाए और वह वहीं से भयभीत हिरनी की भाँति सिर उचका-घुमाकर बेटे को व्यग्रता से निहारती रही।  किंतु लगभग दस मिनट बीतने के पश्चात् भी जब रामचंद्र नहीं उठा, तो वह घबरा गई



सिद्धेश्वरी फिर झूठ बोल गई, ‘आज तो सचमुच नहीं रोया।  वह बड़ा ही होशियार हो गया है

पर वह आगे कुछ न बोल सकी, जैसे उसके गले में कुछ अटक गया

रामचंद्र ने कुछ आश्चर्य के साथ अपनी माँ की ओर देखा और फिर सिर नीचा करके कुछ तेज़ी से खाने लगा



रामचंद्र हाथ से मना करते हुए हड़बड़ाकर बोल पड़ा, ‘नहीं-नहीं, ज़रा भी नहीं।  मेरा पेट पहले ही भर चुका है।  मैं तो यह भी छोड़नेवाला हूँ

सिद्धेश्वरी ने ज़िद की, ‘अच्छा, आधी ही सही

रामचंद्र बिगड़ उठा, ‘अधिक खिलाकर बीमार डालने की तबीयत है क्या? तुम लोग ज़रा भी नहीं सोचते हो

सिद्धेश्वरी जहाँ की तहाँ बैठी ही रह गई

सिद्धेश्वरी लोटा लेकर पानी लेने चली गई।  रामचंद्र ने कटोरे को उँगलियों से बजाया, फिर हाथ को थाल में रख दिया

मँझला लड़का मोहन आते ही हाथ-पैर धोकर पीढ़े पर बैठ गया।  वह कुछ साँवला था और उसकी आँखें छोटी थीं।  उसके चेहरे पर चेचक के दाग थे

सिद्धेश्वरी ने उसके सामने थाली रखते हुए प्रश्न किया, ‘कहाँ रह गए थे बेटा? भैया पूछ रहा था

मोहन ने रोटी के एक बड़े ग्रास को निगलने की कोशिश करते हुए अस्वाभाविक मोटे स्वर में जवाब दिया, ‘कहीं तो नहीं गया था

सिद्धेश्वरी वहीं बैठकर पंखा डुलाती हुई इस तरह बोली, जैसे स्वप्न में बड़बड़ा रही हो, ‘बड़का तुम्हारी बड़ी तारीफ़ कर रहा था।  कह रहा था, मोहन बड़ा दिमागी होगा, उसकी तबीयत चौबीसों घंटे पढ़ने में ही लगी रहती है

मोहन अपनी माँ की ओर देखकर फीकी हँसी हँस पड़ा और फिर खाने में जुट गया

सिद्धेश्वरी की समझ में नहीं आया कि वह क्या करे।  इन दोनों लड़कों से उसे बहुत डर लगता था

थोड़ी देर बाद उसने मोहन की ओर मुँह फेरा, तो लड़का लगभग खाना समाप्त कर चुका था



मोहन ने रसोई की ओर रहस्यमय नेत्रों से देखा, फिर सुस्त स्वर में बोला, ‘नहीं

सिद्धेश्वरी ने गिड़गिड़ाते हुए कहा, ‘नहीं, बेटा, मेरी कसम, थोड़ी ही ले लो

मोहन ने अपनी माँ को गौर से देखा, फिर धीरे-धीरे इस तरह उत्तर दिया, जैसे कोई शिक्षक अपने शिष्य को समझाता है, ‘नहीं रे, बस।  अव्वल तो अब भूख नहीं।  फिर रोटियाँ तूने एेसी बनाई हैं कि खाई नहीं जातीं।  न मालूम कैसी लग रही हैं

सिद्धेश्वरी से कुछ कहते न बना और उसने कटोरे को दाल से भर दिया

मोहन कटोरे को मुँह से लगाकर सुड़-सुड़ पी ही रहा था कि मुंशी चंद्रिका प्रसाद जूतों को खस-खस घसीटते हुए आए और राम का नाम लेकर चौकी पर बैठ गए

दो रोटियाँ, कटोरा-भर दाल तथा चने की तली तरकारी।  मुंशी चंद्रिका प्रसाद पीढ़े पर पालथी मारकर बैठे रोटी के एक-एक ग्रास को इस तरह चुभला-चबा रहे थे, जैसे बूढ़ी गाय जुगाली करती है।  उनकी उम्र पैंतालीस वर्ष के लगभग थी, किंतु पचास-पचपन के लगते थे



सिद्धेश्वरी की समझ में नहीं आ रहा था कि उसके दिल में क्या हो गया है – जैसे कुछ काट रहा हो।  पंखे को ज़रा और ज़ोर से घुमाती हुई बोली, ‘अभी-अभी खाकर काम पर गया है।  कह रहा था, कुछ दिनों में नौकरी लग जाएगी

मुंशी जी के चेहरे पर कुछ चमक आई

सिद्धेश्वरी पर जैसे नशा चढ़ गया था।  उन्माद की रोगिणी की भाँति बड़बड़ाने लगी, ‘पागल नहीं है, बड़ा होशियार है।  उस ज़माने का कोई महात्मा है।  मोहन तो उसकी बड़ी इज़्ज़त करता है

मुंशी जी दाल लगे हाथ को चाट रहे थे।  उन्होंने सामने की ताक की ओर देखते हुए कुछ हँसकर कहा, ‘बड़का का दिमाग तो खैर काफ़ी तेज़ है, वैसे लड़कपन में बड़ा नटखट भी था।  हमेशा खेल-कूद में लगा रहता था, लेकिन यह भी बात थी कि जो सबक मैं उसे याद करने को देता था, उसे बर्राक रखता था

मुंशी जी डेढ़ रोटी खा चुकने के बाद एक ग्रास से युद्ध कर रहे थे।  कुछ कठिनाई होने पर एक गिलास पानी चढ़ा गए

फिर चुप्पी छा गई

सिद्धेश्वरी की समझ में नहीं आ रहा था कि क्या कहे।  वह चाहती थी कि सभी चीज़ें ठीक से पूछ ले।  सभी चीज़ें ठीक से जान ले और दुनिया की हर चीज़ पर पहले की तरह धड़ल्ले से बात करे

अब मुंशी जी इस तरह चुपचाप दुबके हुए खा रहे थे, जैसे पिछले दो दिनों से मौन व्रत धारण कर रखा हो और उसको कहीं जाकर आज शाम को तोड़नेवाले हों

सिद्धेश्वरी से जैसे नहीं रहा गया

म्ाुंशी जी ने एक क्षण के लिए इधर-उधर देखा, फिर निर्विकार स्वर में राय दी, ‘मक्खियाँ बहुत हो गई हैं

सिद्धेश्वरी ने उत्सुकता प्रकट की, ‘फूफा जी बीमार हैं, कोई समाचार नहीं आया

म्ाुंशी जी ने चने के दानों की ओर इस दिलचस्पी से दृष्टिपात किया, जैसे उनसे बातचीत करनेवाले हों।  फिर सूचना दी, ‘गंगाशरण बाबू की लड़की की शादी तय हो गई

सिद्धेश्वरी हठात चुप हो गई।  मुंशी जी भी आगे कुछ नहीं बोले

सिद्धेश्वरी ने पूछा, ‘बड़का की कसम, एक रोटी देती हूंँ

म्ाुंशी जी ने पत्नी की ओर अपराधी के समान तथा रसोई की ओर कनखी से देखा, तत्पश्चात किसी घुटे उस्ताद की भाँति बोले, ‘रोटी... रहने दो, पेट काफ़ी भर चुका है।  अन्न और नमकीन चीज़ों से तबीयत ऊब भी गई है।  तुमने व्यर्थ में कसम धरा दी

सिद्धेश्वरी ने बताया कि हँडिया में थोड़ा-सा गुड़ है

म्ाुंशी जी ने उत्साह के साथ कहा, ‘तो थोड़े गुड़ का ठंडा रस बनाओ, पीऊँगा।  तुम्हारी कसम भी रह जाएगी, ज़ायका भी बदल जाएगा, साथ-ही-साथ हाज़मा भी दुरुस्त होगा।  हाँ, रोटी खाते-खाते नाक में दम आ गया है

म्ाुंशी जी के निबटने के पश्चात सिद्धेश्वरी उनकी जूठी थाली लेकर चौके की ज़मीन पर बैठ गई।  बटलोई की दाल को कटोरे में उँड़ेल दिया, पर वह पूरा भरा नहीं।  छिपुली में थोड़ी-सी चने की तरकारी बची थी, उसे पास खींच लिया।  रोटियों की थाली को भी उसने पास खींच लिया, उसमें केवल एक रोटी बची थी।  मोटी, भद्दी और जली उस रोटी को वह जूठी थाली में रखने जा ही रही थी कि अचानक उसका ध्यान ओसारे में सोए प्रमोद की ओर आकर्षित हो गया।  उसने लड़के को कुछ देर तक एकटक देखा, फिर रोटी को दो बराबर टुकड़ों में विभाजित कर दिया

सारा घर मक्खियों से भनभन कर रहा था।  आँगन की अलगनी पर एक गंदी साड़ी टँगी थी, जिसमें कई पैबंद लगे हुए थे

हरिशंकर परसाई का जन्म जमानी गाँव, ज़िला होशंगाबाद, मध्य प्रदेश में हुआ था।  उन्होंने नागपुर विश्वविद्यालय से हिंदी में एम.ए. किया।  कुछ वर्षाें तक अध्यापन कार्य करने के पश्चात सन् 1947 से वे स्वतंत्र लेखन में जुट गए



परसाई ने व्यंग्य विधा को साहित्यिक प्रतिष्ठा प्रदान की।  उनके व्यंग्य-लेखों की उल्लेखनीय विशेषता यह है कि वे समाज में आई विसंगतियों, विडंबनाओं पर करारी चोट करते हुए चिंतन और कर्म की प्रेरणा देते हैं

भाषा-प्रयोग में परसाई को असाधारण कुशलता प्राप्त है।  वे प्रायः बोलचाल के शब्दों का प्रयोग सतर्कता से करतेे हैं

परसाई ने दो दर्जन से अधिक पुस्तकों की रचना की है, जिनमें विशेष रूप से उल्लेखनीय हैं – हँसते हैं रोते हैं, जैसे उनके दिन फिरे (कहानी-संग्रह); रानी नागफनी की कहानी, तट की खोज (उपन्यास); तब की बात और थी, भूत के पाँव पीछे, बेईमानी की परत, पगडंडियों का ज़माना, सदाचार की तावीज़, शिकायत मुझे भी है, और अंत में (निबंध-संग्रह); वैष्णव की फिसलन, तिरछी रेखाएँ, ठिठुरता हुआ गणतंत्र, विकलांग श्रद्धा का दौर (व्यंग्य-लेख संग्रह)

यहाँ संकलित रचना टार्च बेचनेवाले में टॉर्च के प्रतीक के माध्यम से परसाई ने आस्थाओं के बाज़ारीकरण और धार्मिक पाखंड पर प्रहार किया है

वह पहले चौराहों पर बिजली के टार्च बेचा करता था।  बीच में कुछ दिन वह नहीं दिखा।  कल फिर दिखा



उसने जवाब दिया, "बाहर गया था

दाढ़ीवाले सवाल का उसने जवाब यह दिया कि दाढ़ी पर हाथ फेरने लगा



उसने कहा, "वह काम बंद कर दिया।  अब तो आत्मा के भीतर टार्च जल उठा है

मैंने कहा, "तुम शायद संन्यास ले रहे हो

मेरी बात से उसे पीड़ा हुई।  उसने कहा, "एेसे कठोर वचन मत बोलिए।  आत्मा सबकी एक है

मैंने कहा, "यह सब तो ठीक है

उसने कहा, "आपके सब अंदाज़ गलत हैं।  एेसा कुछ नहीं हुआ।  एक घटना हो गई है, जिसने जीवन बदल दिया



पाँच साल पहले की बात है।  मैं अपने एक दोस्त के साथ हताश एक जगह बैठा था।  हमारे सामने आसमान को छूता हुआ एक सवाल खड़ा था।  वह सवाल था – ‘पैसा कैसे पैदा करें?’ हम दोनों ने उस सवाल की एक-एक टाँग पकड़ी और उसे हटाने की कोशिश करने लगे।  हमें पसीना आ गया, पर सवाल हिला भी नहीं

हमने दूसरी तरफ़ मुँह कर लिया।  पर वह सवाल फिर हमारे सामने आकर खड़ा हो गया।  तब मैंने कहा – "यार, यह सवाल टलेगा नहीं।  चलो, इसे हल ही कर दें



मैंने कहा – "नहीं।  किस्मत आज़मानेवालों की जितनी पुरानी कथाएँ मैंने पढ़ी हैं, सबमें वे अलग-अलग दिशा में जाते हैं

तो साहब, हम अलग-अलग चल पड़े।  मैंने टार्च बेचने का धंधा शुरू कर दिया।  चौराहे पर या मैदान में लोगों को इकट्ठा कर लेता और बहुत नाटकीय ढंग से कहता – "आजकल सब जगह अँधेरा छाया रहता है।  रातें बेहद काली होती हैं।  अपना ही हाथ नहीं सूझता।  आदमी को रास्ता नहीं दिखता।  वह भटक जाता है।  उसके पाँव काँटों से बिंध जाते हैं, वह गिरता है और उसके घुटने लहूलुहान हो जाते हैं।  उसके आसपास भयानक अँधेरा है

आपने तो देखा ही है साहब, कि लोग मेरी बातें सुनकर कैसे डर जाते थे

लोग डर जाते, तब मैं कहता – "भाइयों, यह सही है कि अँधेरा है, मगर प्रकाश भी है।  वही प्रकाश मैं आपको देने आया हूँ।  हमारी ‘सूरज छाप’ टार्च में वह प्रकाश है, जो अंधकार को दूर भगा देता है

साहब, मेरे टार्च बिक जाते और मैं मज़े में ज़िंदगी गुज़ारने लगा

वायदे के मुताबिक ठीक पाँच साल बाद मैं उस जगह पहुँचा, जहाँ मुझे दोस्त से मिलना था

मैं उसे ढूँढ़ने निकल पड़ा

एक शाम जब मैं एक शहर की सड़क पर चला जा रहा था, मैंने देखा कि पास के मैदान में खूब रोशनी है और एक तरफ़ मंच सजा है।  लाउडस्पीकर लगे हैं।  मैदान में हज़ारों नर-नारी श्रद्धा से झुके बैठे हैं

मैं भीड़ के एक कोने में जाकर बैठ गया

भव्य पुरुष फ़िल्मों के संत लग रहे थे।  उन्होंने गुरु-गंभीर वाणी में प्रवचन शुरू किया

वे कह रहे थे – "मैं आज मनुष्य को एक घने अंधकार में देख रहा हूँ।  उसके भीतर कुछ बुझ गया है।  यह युग ही अंधकारमय है।  यह सर्वग्राही अंधकार संपूर्ण विश्व को अपने उदर में छिपाए है।  आज मनुष्य इस अंधकार से घबरा उठा है।  वह पथभ्रष्ट हो गया है।  आज आत्मा में भी अंधकार है

इसी तरह वे बोलते गए और लोग स्तब्ध सुनते गए

मुझे हँसी छूट रही थी

भव्य पुरुष प्रवचन के अंत पर पहुँचते हुए कहने लगे – "भाइयों और बहनाें, डरो मत।  जहाँ अंधकार है, वहीं प्रकाश है।  अंधकार में प्रकाश की किरण है, जैसे प्रकाश में अंधकार की किंचित कालिमा है।  प्रकाश भी है।  प्रकाश बाहर नहीं है, उसे अंतर में खोजो।  अंतर में बुझी उस ज्योति को जगाओ

साहब, अब तो मैं खिलखिलाकर हँस पड़ा।  पास के लोगों ने मुझे धक्का देकर भगा दिया

भव्य पुरुष मंच से उतरकर कार पर चढ़ रहे थे।  मैंने उन्हें ध्यान से पास से देखा।  उनकी दाढ़ी बढ़ी हुई थी, इसलिए मैं थोड़ा झिझका।  पर मेरी तो दाढ़ी नहीं थी।  मैं तो उसी मौलिक रूप में था।  उन्होंने मुझे पहचान लिया

मुझे याद आ गया कि वहाँ ड्राइवर है

बँगले पर पहुँचकर मैंने उसका ठाठ देखा

मैंने कहा – "यार, तू तो बिलकुल बदल गया

उसने गंभीरता से कहा – "परिवर्तन जीवन का अनंत क्रम है





मैंने कहा – "मैं तो घूम-घूमकर टार्च बेचता रहा



मैंने उसे बताया कि जो बातें मैं कहता हूँ; वही तू कह रहा था मैं सीधे ढंग से कहता हूँ, तू उन्हीं बातों को रहस्यमय ढंग से कहता है।  अँधेरे का डर दिखाकर लोगों को टार्च बेचता हूँ

उसने कहा – "तुम मुझे नहीं जानते, मैं टार्च क्यों बेचूगा! मैं साधु, दार्शनिक और संत कहलाता हूँ

मैंने कहा – "तुम कुछ भी कहलाओ, बेचते तुम टार्च हो।  तुम्हारे और मेरे प्रवचन एक जैसे हैं।  चाहे कोई दार्शनिक बने, संत बने या साधु बने, अगर वह लोगों को अँधेरे का डर दिखाता है, तो ज़रूर अपनी कंपनी का टार्च बेचना चाहता है।  तुम जैसे लोगों के लिए हमेशा ही अंधकार छाया रहता है

मेरी बातों ने उसे ठिकाने पर ला दिया था।  उसने सहज ढंग से कहा – "तेरी बात ठीक ही हैै

मैंने पूछा – "कहाँ है तेरी दुकान? नमूने के लिए एकाध टार्च तो दिखा

उसने कहा – "उस टार्च की कोई दुकान बाज़ार में नहीं है।  वह बहुत सूक्ष्म है।  मगर कीमत उसकी बहुत मिल जाती है

"तो साहब मैं दो दिन उसके पास रहा

वह अपनी दाढ़ी पर हाथ फेरने लगा



उसने कहा – "धंधा वही करूँगा, यानी टार्च बेचूँगा

रांगेय राघव का जन्म आगरा में हुआ था।  उनका मूल नाम तिरुमल्लै नंबाकम वीर राघव आचार्य था, परंतु उन्होंने रांगेय राघव नाम से साहित्य-रचना की है।  उनके पूर्वज दक्षिण आरकाट से जयपुर-नरेश के निमंत्रण पर जयपुर आए थे, जो बाद में आगरा में बस गए।  वहीं उनकी शिक्षा-दीक्षा हुई

रांगेय राघव ने साहित्य की विविध विधाओं में रचना की है जिनमें कहानी, उपन्यास, कविता और आलोचना मुख्य हैं।  उनके प्रमुख कहानी-संग्रह हैं – रामराज्य का वैभव, देवदासी, समुद्र के फेन, अधूरी मूरत, जीवन के दाने, अंगारे न बुझे, एेयाश मुर्दे, इंसान पैदा हुआ।  उनके उल्लेखनीय उपन्यास हैं – घरौंदा, विषाद-मठ, मुर्दों का टीला, सीधा-सादा रास्ता, अँधेरे के जुगनू, बोलते खंडहर तथा कब तक पुकारूँ

रांगेय राघव ने 1936 से ही कहानियाँ लिखनी शुरू कर दी थीं।  उन्होंने अस्सी से अधिक कहानियाँ लिखी हैं।  अपने कथा-साहित्य में उन्होंने जीवन के विविध आयामों को रेखांकित किया है।  उनकी कहानियों में समाज के शोषित-पीड़ित मानव जीवन के यथार्थ का बहुत ही मार्मिक चित्रण मिलता है।  उनकी कहानियाँ शोषण से मुक्ति का मार्ग भी दिखाती हैं

लेखक ने दिव्यांगों के प्रति समाज में व्याप्त संवेदनहीनता को रेखांकित किया है।  साथ ही यह बताने की कोशिश भी की है कि उन्हें सामान्य मनुष्य की तरह मानना और समझना चाहिए एवं उनके साथ संवेदनशील व्यवहार करना चाहिए, ताकि वे इस दुनिया में अलग-थलग न पड़ने पाएँ







‘वह उस गूँगे को नहीं बुला सकती







गूँगे ने नहीं सुना।  तमाम स्त्रियाँ खिलखिलाकर हँस पड़ीं

जन्म से वज्र बहरा होने के कारण वह गूँगा है।  उसने अपने कानों पर हाथ रखकर इशारा किया



मुँह के आगे इशारा करके गूँगे ने बताया – भाग गई।  कौन? फिर समझ में आया।  जब छोटा ही था, तब ‘माँ’ जो घूँघट काढ़ती थी, छोड़ गई, क्योंकि ‘बाप’, अर्थात् बड़ी-बड़ी मूँछें, मर गया था

करुणा ने सबको घेर लिया।  वह बोलने की कितनी ज़बर्दस्त कोशिश करता है

चमेली ने पहली बार अनुभव किया कि यदि गले में काकल तनिक ठीक नहीं हो तो मनुष्य क्या से क्या हो जाता है

सुशीला ने आगे बढ़कर इशारा किया – ‘मुँह खोलो!’ और गूँगे ने मुँह खोल दिया – लेकिन उसमें कुछ दिखाई नहीं दिया।  पूछा – ‘गले में कौआ है?’ गूँगा समझ गया।  इशारे से ही बता दिया – ‘किसी ने बचपन में गला साफ़ करने की कोशिश में काट दिया’ और वह एेसे बोलता है जैसे घायल पशु कराह उठता है, शिकायत करता है, जैसे कुत्ता चिल्ला रहा हो और कभी-कभी उसके स्वर में ज्वालामुखी के विस्फोट की-सी भयानकता थपेड़े मार उठती है।  वह जानता है कि वह सुन नहीं सकता

सुशीला ने कहा – इशारे गज़ब के करता है

वह कहानी एेसी है, जिसे सुनकर सब स्तब्ध बैठे हैं

गूँगे का स्वर चीत्कार में परिणत हो गया

अनाथाश्रम के बच्चों को देखकर चमेली रोती थी।  आज भी उसकी आँखों में पानी आ गया।  यह सदा से ही कोमल है

पर गूँगा उस समय समझ रहा था।  वह दूध ले आता है





‘हाँ, कुछ पैसे’ – चमेली ने सिर हिलाया।  चार उँगलियाँ दिखा दीं।  गूँगे ने सीने पर हाथ मारकर जैसे कहा – तैयार हैं

सुशीला ने कहा – ‘पछताओगी

‘मुझे तो दया आती है बेचारे पर’, चमेली ने उत्तर दिया – ‘न ही, बच्चों की तबीयत बहलेगी

घर पर बुआ मारती थी, फूफा मारता था, क्योंकि उन्होंने उसे पाला था।  वे चाहते थे कि बाज़ार में पल्लेदारी करे, बारह-चौदह आने कमाकर लाए और उन्हें दे दे, बदले में वे उसके सामने बाजरे और चने की रोटियाँ डाल दें।  अब गूँगा घर भी नहीं जाता।  यहीं काम करता है।  बच्चे चिढ़ाते हैं।  कभी नाराज़ नहीं होता

चमेली ने पुकारा – ‘गूँगे

किंतु कोई उत्तर नहीं आया, उठकर ढूँढ़ा – ‘कुछ पता नहीं लगा

बसंता ने कहा – ‘मुझे तो कुछ नहीं मालूम

‘भाग गया होगा’, पति का उदासीन स्वर सुनाई दिया।  सचमुच वह भाग गया था।  कुछ भी समझ में नहीं आया

जब बच्चे और वह भी खाकर उठ गए तो चमेली बची रोटियाँ कटोरदान में रखकर उठने लगी।  एकाएक द्वार पर कोई छाया हिल उठी।  वह गूँगा था

‘काम तो करता नहीं, भिखारी। ’ फेंक दी उसकी ओर रोटियाँ।  रोष से पीठ मोड़कर खड़ी हो गई।  किंतु गूँगा खड़ा रहा।  रोटियाँ छुईं तक नहीं।  देर तक दोनों चुप रहे

‘कहाँ गया था?’ चमेली ने कठोर स्वर से पूछा

कोई उत्तर नहीं मिला।  अपराधी की भांँति सिर झुक गया।  सड़ से एक चिमटा उसकी पीठ पर जड़ दिया।  किंतु गूँगा रोया नहीं

और फिर यह भी होने लगा कि गूँगा जब चाहे भाग जाता, फिर लौट आता

बसंता ने कसकर गूँगे को चपत जड़ दी।  गूँगे का हाथ उठा और न जाने क्यों अपने-आप रुक गया।  उसकी आँखों में पानी भर आया और वह रोने लगा।  उसका रुदन इतना कर्कश था कि चमेली को चूल्हा छोड़कर आना पड़ा

बसंता ने कहा – ‘अम्मा! यह मुझे मारना चाहता था

‘क्यों रे?’ चमेली ने गूँगे की ओर देखकर कहा।  वह इस समय भी नहीं भूली थी कि गूँगा कुछ सुन नहीं सकता।  लेकिन गूँगा भाव-भंगिमा से समझ गया।  उसने चमेली का हाथ पकड़ लिया

कहीं उसका भी बेटा गूँगा होता तो वह भी एेसे ही दुख उठाता! वह कुछ भी नहीं सोच सकी।  एक बार फिर गूँगे के प्रति हृदय में ममता भर आई।  वह लौटकर चूल्हे पर जा बैठी, जिसमें अंदर आग थी, लेकिन उसी आग से वह सब पक रहा था जिससे सबसे भयानक आग बुझती है – पेट की आग, जिसके कारण आदमी गुलाम हो जाता है।  उसे अनुभव हुआ कि गूँगे में बसंता से कहीं अधिक शारीरिक बल था

रोटी जल रही थी

चमेली को विस्मय हुआ।  गूँगा शायद यह समझता है कि बसंता मालिक का बेटा है, उस पर वह हाथ नहीं लगा सकता।  मन-ही-मन थोड़ा विक्षोभ भी हुआ, किंतु पुत्र की ममता ने इस विषय पर चादर डाल दी और फिर याद आया कि उसने उसका हाथ पकड़ा था

किंतु वह तब समझ नहीं सकी, और उसने सुना कि गूँगा कभी-कभी कराह उठता था।  चमेली उठकर बाहर गई

‘गूँगे!’ उसने पुकारा

कान के न जाने किस पर्दे में कोई चेतना है कि गूँगा उसकी आवाज़ को कभी अनसुना नहीं कर सकता, वह आया।  उसकी आँखों में पानी भरा था।  जैसे उनमें एक शिकायत थी, पक्षपात के प्रति तिरस्कार था।  चमेली को लगा कि लड़का बहुत तेज़ है

गूँगा इस स्वर की, इस सबकी उपेक्षा नहीं कर सकता।  वह हँस पड़ा।  अगर उसका रोना एक अजीब दर्दनाक आवाज़ थी तो यह हँसना और कुछ नहीं – एक अचानक गुर्राहट-सी चमेली के कानों में बज उठी।  उस अमानवीय स्वर को सुनकर वह भीतर-ही-भीतर काँप उठी



गूँगा चुप हो गया।  उसने अपना सिर झुका लिया।  चमेली एक बार क्रोध से काँप उठी, देर तक उसकी ओर घूरती रही।  सोचा – मारने से यह ठीक नहीं हो सकता

आगे बढ़कर गूँगे का हाथ पकड़ लिया और द्वार की ओर इशारा करके दिखाया – निकल जा।  गूँगा जैसे समझा नहीं।  बड़ी-बड़ी आँखों को फाड़े देखता रहा।  कुछ कहने को शायद एक बार होंठ खुले भी, किंतु कोई स्वर नहीं निकला।  चमेली वैसे ही कठोर बनी रही।  अब के मुँह से भी साथ-साथ कहा – ‘जाओ, निकल जाओ

और फिर चमेली आवेश में आकर चिल्ला उठी – ‘मक्कार, बदमाश! पहले कहता था, भीख नहीं माँगता, और सबसे भीख माँगता है।  रोज़-रोज़ भाग जाता है, पत्ते चाटने की आदत पड़ गई है

किंतु वह क्षोभ, वह क्रोध, सब उसके सामने निष्फल हो गए; जैसे मंदिर की मूर्ति कोई उत्तर नहीं देती, वैसे ही उसने भी कुछ नहीं कहा।  केवल इतना समझ सका कि मालकिन नाराज़ है और निकल जाने को कह रही हैं

चमेली अपने-आप लज्जित हो गई

हाथ पकड़कर ज़ोर से एक झटका दिया और उसे दरवाज़े के बाहर धकेलकर निकाल दिया।  गूँगा धीरे-धीरे चला गया



‘क्या है?’ चमेली ने ऊपर ही से पूछा

‘गूँगा...’, बसंता ने कहा।  किंतु कहने के पहले ही नीचे उतरकर देखा – गूँगा खून से भीग रहा था।  उसका सिर फट गया था

और चमेली चुपचाप देखती रही, देखती रही कि इस मूक अवसाद में युगों का हाहाकार भरकर गूँज रहा है

और ये गूँगे... अनेक-अनेक हो संसार में भिन्न-भिन्न रूपों में छा गए हैं – जो कहना चाहते हैं, पर कह नहीं पाते

और चमेली सोचती है, आज दिन एेसा कौन है जो गूँगा नहीं है

सुधा अरोड़ा का जन्म लाहौर (पाकिस्तान) में हुआ।  उच्च शिक्षा कलकत्ता विश्वविद्यालय से हुई।  इसी विश्वविद्यालय के दो कॉलेजों में उन्होंने सन् 1969 से 1971 तक अध्यापन कार्य किया।  कथा साहित्य में सुधा अरोड़ा एक चर्चित नाम है


लेखन के स्तर पर पत्र-पत्रिकाओं में भी बराबर उनकी सक्रियता बनी हुई है।  पाक्षिक सारिका में आम आदमी ज़िंदा सवाल और राष्ट्रीय दैनिक जनसत्ता में महिलाओं से जुड़े मुद्दों पर उनका साप्ताहिक स्तंभ वामा बहुचर्चित रहा।  महिला संगठनों के सामाजिक कार्यों के प्रति उनकी सक्रियता एवं समर्थन जारी है

सुधा अरोड़ा मूलतः कथाकार हैं।  उनके यहाँ स्त्री विमर्श का रूप आक्रामक न होकर सहज और संयत है

पाठ्यपुस्तक में संकलित ज्योतिबा फुले की जीवनी में लेखिका ने ज्योतिबा फुले और उनकी पत्नी द्वारा समाज में किए गए शिक्षा और समाज सुधार संबंधी कार्यों का महत्त्व बताया है।  सामाजिक और धार्मिक रूढ़ियों का विरोध कर उन्होंने दलितों, शोषितों और स्त्रियों की समानता के हक की लड़ाई लड़ी।  इसके कारण समाज का व्यापक विरोध भी उन्हें झेलना पड़ा।  उस दौर की परिस्थितियों को ध्यान में रखते हुए उनका संघर्ष निर्णायक महत्त्व रखता है।  यह अप्रत्याशित नहीं है कि भारत के सामाजिक विकास और बदलाव के आंदोलन में जिन पाँच समाज-सुधारकों के नाम लिए जाते हैं, उनमें महात्मा ज्योतिबा फुले के नाम का शुमार नहीं है।  इस सूची को बनानेवाले उच्चवर्णीय समाज के प्रतिनिधि हैं

महात्मा ज्योतिबा फुले ने वर्ण, जाति और वर्ग-व्यवस्था में निहित शोषण-प्रक्रिया को एक-दूसरे का पूरक बताया।  उनका कहना था कि राजसत्ता और ब्राह्मण आधिपत्य के तहत धर्मवादी सत्ता आपस में साँठ-गाँठ कर इस सामाजिक व्यवस्था और मशीनरी का उपयोग करती है

महात्मा ज्योतिबा फुले के मौलिक विचार ‘गुलामगिरी’, ‘शेतकर्यांचा आसूड’ (किसानों का प्रतिशोध) ‘सार्वजनिक सत्यधर्म’ आदि पुस्तकों में संगृहीत हैं।  उनके विचार अपने समय से बहुत आगे थे



स्वाभाविक है कि विकसित वर्ग का प्रतिनिधित्व करनेवाले और सर्वांगीण समाज-सुधार न चाहनेवाले तथाकथित संभ्रान्त समीक्षकों ने महात्मा फुले को समाज-सुधारकों की सूची में कोई स्थान नहीं दिया – यह ब्राह्मणी मानसिकता की असलियत का भी पर्दाफ़ाश करता है











इतने अनर्थ एक अविद्या ने किए

महात्मा ज्योतिबा फुले ने लिखा है – ‘स्त्री-शिक्षा के दरवाज़े पुरुषों ने इसलिए बंद कर रखे हैं कि वह मानवीय अधिकारों को समझ न पाए, जैसी स्वतंत्रता पुरुष लेता है, वैसी ही स्वतंत्रता स्त्री ले तो? पुरुषों के लिए अलग नियम और स्त्रियों के लिए अलग नियम – यह पक्षपात है। ’ ज्योतिबा ने स्त्री-समानता को प्रतिष्ठित करनेवाली नयी विवाह-विधि की रचना की।  पूरी विवाह-विधि से उन्होंने ब्राह्मण का स्थान ही हटा दिया।  उन्होंने नए मंगलाष्टक (विवाह के अवसर पर पढ़े जानेवाले मंत्र) तैयार किए।  वे चाहते थे कि विवाह-विधि में पुरुष प्रधान संस्कृति के समर्थक और स्त्री की गुलामगिरी सिद्ध करनेवाले जितने मंत्र हैं, वे सारे निकाल दिए जाएँ।  उनके स्थान पर एेसे मंत्र हों, जिन्हें वर-वधू आसानी से समझ सकें

1888 में जब ज्योतिबा फुले को ‘महात्मा’ की उपाधि से सम्मानित किया गया तो उन्होंने कहा – "मुझे ‘महात्मा’ कहकर मेरे संघर्ष को पूर्णविराम मत दीजिए।  जब व्यक्ति मठाधीश बन जाता है तब वह संघर्ष नहीं कर सकता।  इसलिए आप सब साधारण जन ही रहने दें, मुझे अपने बीच से अलग न करें। " महात्मा ज्योतिबा फुले की सबसे बड़ी विशेषता यह थी कि वे जो कहते थे, उसे अपने आचरण और व्यवहार में उतारकर दिखाते थे।  इस दिशा में अग्रसर उनका पहला कदम था – अपनी पत्नी सावित्री बाई को शिक्षित करना।  ज्योतिबा ने उन्हें मराठी भाषा ही नहीं, अंग्रेज़ी लिखना-पढ़ना और बोलना भी सिखाया।  सावित्री बाई की भी बचपन से शिक्षा में रुचि थी और उनकी ग्राह्य-शक्ति तेज़ थी।  उनके बचपन की एक घटना बहुत प्रसिद्ध है, छह-सात साल की उम्र में वह हाट-बाज़ार अकेली ही चली जाती थी।  एक बार सावित्री शिखल गाँव के हाट में गई।  वहाँ कुछ खरीदकर खाते-खाते उसने देखा कि एक पेड़ के नीचे कुछ मिशनरी स्त्रियाँ और पुरुष गा रहे हैं।  एक लाट साहब ने उसे खाते हुए और रुककर गाना सुनते देखा तो कहा, "इस तरह रास्ते में खाते-खाते घूमना अच्छी बात नहीं है। " सुनते ही सावित्री ने हाथ का खाना फेंक दिया

14 जनवरी 1848 को पुणे के बुधवार पेठ निवासी भिड़े के बाड़े में पहली कन्याशाला की स्थापना हुई।  पूरे भारत में लड़कियों की शिक्षा की यह पहली पाठशाला थी।  भारत में 3000 सालों के इतिहास में इस तरह का काम नहीं हुआ था।  शूद्र और शूद्रातिशूद्र लड़कियों के लिए एक के बाद एक पाठशालाएँ खोलने में ज्योतिबा फुले और सावित्री बाई को लगातार व्यवधानों, अड़चनों, लांछनों और बहिष्कार का सामना करना पड़ा।  ज्योतिबा के धर्मभीरू पिता ने पुरोहितों और रिश्तेदारों के दबाव में अपने बेटे और बहू को घर छोड़ देने पर मजबूर किया।  सावित्री जब पढ़ाने के लिए घर से पाठशाला तक जाती तो रास्ते में खड़े लोग उसे गालियाँ देते, थूकते, पत्थर मारते और गोबर उछालते।  दोनों पति-पत्नी सारी बाधाओं से जूझते हुए अपने काम में डटे रहे

ओमप्रकाश वाल्मीकि का जन्म बरला, ज़िला मुज़फ़्फ़रनगर, उत्तर प्रदेश में हुआ।  उनका बचपन सामाजिक एवं आर्थिक कठिनाइयों में बीता


वाल्मीकि जी कुछ समय तक महाराष्ट्र में रहे।  वहाँ वे दलित लेखकों के संपर्क में आए और उनकी प्रेरणा से डॉ. भीमराव अंबेडकर की रचनाओं का अध्ययन किया।  इससे उनकी रचना-दृष्टि में बुनियादी परिवर्तन हुआ

हिंदी में दलित साहित्य के विकास में ओमप्रकाश वाल्मीकि की महत्त्वपूर्ण भूमिका है।  उन्होंने अपने लेखन में जातीय अपमान और उत्पीड़न का जीवंत वर्णन किया है और भारतीय समाज के कई अनछुए पहलुओं को पाठक के समक्ष प्रस्तुत किया है।  वे मानते हैं कि दलित ही दलित की पीड़ा को बेहतर ढंग से समझ सकता है और वही उस अनुभव की प्रामाणिक अभिव्यक्ति कर सकता है।  उन्होंने सृजनात्मक साहित्य के साथ-साथ आलोचनात्मक लेखन भी किया है।  उनकी भाषा सहज, तथ्यपरक और आवेगमयी है।  उसमें व्यंग्य का गहरा पुट भी दिखता है

उनकी प्रमुख रचनाएँ हैं – सदियों का संताप, बस! बहुत हो चुका (कविता संग्रह); सलाम, घुसपैठिये (कहानी संग्रह), दलित साहित्य का सौंदर्यशास्त्र तथा जूठन (आत्मकथा)

पाठ्यपुस्तक में संकलित कहानी खानाबदोश में मज़दूरी करके किसी तरह गुज़र-बसर कर रहे मज़दूर वर्ग के शोषण और यातना को चित्रित किया गया है।  मज़दूर वर्ग यदि ईमानदारी से मेहनत-मज़दूरी करके इज़्ज़त के साथ जीवन जीना चाहता है, तो सूबे सि्ांह जैसे समृद्ध और ताकतवर लोग उन्हें जीने नहीं देते।  कहानी इस बात की ओर भी संकेत करती है कि मज़दूर वर्ग हमारे समाज की जातिवादी मानसिकता से नहीं उबर पाया है

सुकियाc के हाथ की पथी कच्ची ईंटें पकने के लिए भट्ठे में लगाई जा रही थीं।  भट्ठेेे के गलियारे में झरोखेदार कच्ची ईंटों की दीवार देखकर सुकिया आत्मिक सुख से भर गया था।  देखते-ही-देखते हज़ारों ईंटें भट्ठे के गलियारे में समा गई थीं

असगर ठेकेदार ने अपनी निगरानी में हर चीज़ तरतीब से लगवाई थी

चौबीसों घंटे की ड्यूटी पर मज़दूरों को लगाया गया था, जो मोरियों से भट्ठेेे में कोयला, बुरादा आदि डाल रहे थे।  भट्ठे का सबसे खतरेवाला काम था मोरी पर काम करना

भट्ठे की चिमनी धुआँ उगलने लगी थी।  यह धुआँ मीलों दूर से दिखाई पड़ जाता था

मानो और सुकिया महीनाभर पहले ही इस भट्ठे पर आए थे, दिहाड़ी मज़दूर बनकर।  हफ़्तेभर का काम देखकर असगर ठेकेदार ने सुकिया से कहा था कि साँचा ले लो और ईंट पाथने का काम शुरू करो।  हज़ार ईंρट के रेट से अपनी मज़दूरी लो।  भट्ठे पर लगभग तीस मज़दूर थे जो वहीं काम करते थे

एक कतार में बनी छोटी-छोटी झोंपड़ियों में टिमटिमाती ढिबरियाँ भी इस अँधेरे से लड़ नहीं पाती थीं।  दड़बेनुमा झोंपड़ियों में झुककर घुसना पड़ता था।  झुके-झुके ही बाहर आना होता था।  भट्ठे का काम खत्म होते ही औरतें चूल्हा-चौका सँभाल लेती थीं।  कहने भर के लिए चूल्हा-चौका था।  ईंटों को जोड़कर बनाए चूल्हे में जलती लकड़ियों की चिट-पिट जैसे मन में पसरी दुशि्ंचताओं और तकलीफ़ों की प्रतिध्वनियाँ थीं जहाँ सब कुछ अनिश्चित था।  मानो अभी तक इस भट्ठे की ज़िंदगी से तालमेल नहीं बैठा पाई थी।  बस, सुकिया की ज़िद के सामने वह कमज़ोर पड़ गई थी।  साँझ होते ही सारा माहौल भाँय-भाँय करने लगता था

सुकिया के मन में एक बात बैठ गई थी।  नर्क की ज़िंदगी से निकलना है तो कुछ छोड़ना भी पड़ेगा।  मानो की हर बात का एक ही जवाब था उसके पास बड़े-बूढ़े कहा करे हैं कि "आदमी की औकात घर से बाहर कदम रखणें पे ही पता चले है

सुकिया की इन बातों से मानो कमज़ोर पड़ जाती थी

पहले ही महीने में सुकिया ने कुछ रुपये बचा लिए थे।  कई-कई बार गिनकर तसल्ली कर ली थी।  धोती की गाँठ में बाँधकर अंटी में खोंस लिए थे

सुकिया और मानो की ज़िंदगी एक निश्चित ढर्रे पर चलने लगी थी।  दोनों मिलकर पहलेे तगारी बनाते, फिर मानो तैयार मिट्टी लाकर देती।  इस काम में उनके साथ एक तीसरा मज़दूर भी आ गया था।  नाम था जसदेव।  छोटी उम्र का लड़का था

उस रोज़ मालिक मुखतार सि्ांह की जगह उनका बेटा सूबेसि्ांह भट्ठे पर आया था।  मालिक कुछ दिनों के लिए कहीं बाहर चले गए थे।  उनकी गैरहाज़िरी में सूबेसि्ांह का रौब-दाब भट्ठे का माहौल ही बदल देता था।  इन दिनों में असगर ठेकेदार भीगी बिल्ली बन जाता था

एक रोज़ सूबेसि्ांह की नज़र किसनी पर पड़ गई।  तीन महीने पहले ही किसनी और महेश भट्ठे पर आए थे

सूबेसि्ांह ने उसे दफ़्तर की सेवा-टहल का काम दे दिया था।  शुरू-शुरू में किसी का ध्यान इस ओर नहीं गया था

तीसरे दिन सुबह जब मज़दूर काम शुरू करने के लिए झोंपड़ियों से बाहर निकल रहे थे, किसनी हैंडपंप के नीचे खुले में बैठकर साबुन से रगड़-रगड़कर नहा रही थी।  भट्ठे पर साबुन किसी के पास नहीं था।  साबुन और उससे उठते झाग पर सबकी नज़र पड़ गई थी।  लेकिन बोला कोई कुछ भी नहीं था

महेश गुमसुम-सा अलग-अलग रहने लगा था।  साँवले रंग की भरे-पूरे जिस्म की किसनी का व्यवहार महेश के लिए दुःखदाई हो रहा था।  वह दिन-भर दफ़्तर में घुसी रहती थी।  उसकी खिलखिलाहटें दफ़्तर से बाहर तक सुनाई पड़ने लगी थीं

भट्ठे की ज़िंदगी भी अजीब थी।  गाँव-बस्ती का माहौल बन रहा था।  झोंपड़ी के बाहर जलते चूल्हे और पकते खाने की महक से भट्ठे की नीरस ज़िंदगी में कुछ देर के लिए ही सही, ताज़गी का अहसास होता था

शाम होते ही हैंडपंप पर भीड़ लग जाती थी।  जिस्म पर चिपकी मिट्टी को जितना उतारने की कोशिश करते, वह और उतना ही भीतर उतर जाती थी।  नस-नस में कच्ची मिट्टी की महक बस गई थी

किसनी और सूबेसि्ांह की कहानी अब काफ़ी आगे बढ़ गई थी।  सूबेसि्ांह के अर्दली ने महेश को नशे की लत डाल दी थी।  नशा करके महेश झोंपड़ी में पड़ा रहता था।  किसनी के पास एक ट्रांजिस्टर भी आ गया था

कड़ी मेहनत और दिन-रात भट्ठे में जलती आग के बाद जब भट्ठा खुलता था तो मज़दूर से लेकर मालिक तक की बेचैन साँसों को राहत मिलती थी।  भट्ठे से पकी ईंटों को बाहर निकालने का काम शुरू हो गया था।  लाल-लाल पक्की ईंटों को देखकर सुकिया और मानो की खुशी की इंतहा नहीं थी।  खासकर मानो तो ईंटों को उलट-पुलटकर देख रही थी

"बहुत...कई हज़ार...लोहा, सीमेंट, लकड़ी, रेत अलग से। " उसके मन में खयाल उभरा था।  उसे तत्काल कोई आधार नहीं मिल पा रहा था

उसे खामोश देखकर सुकिया ने कहा, "चलो, काम शुरू करना है।  जसदेव बाट देख रहा होगा

झींगुरों की झिन-झिन और बीच-बीच में सियारों की आवाज़ें रात के सन्नाटे में स्याहपन घोल रही थीं।  थके-हारे मज़दूर नींद की गहरी खाइयों में लुढ़क गए थे।  मानो के खयालों में अभी भी लाल-लाल ईंटें घूम रही थीं

दूर किसी बस्ती से हलके-हलके छनकर आती मुर्गे की बाँग, रात के आखिरी पहर के अहसास के साथ ही मानो की पलकें नींद से भारी होने लगी थीं

सुबह के ज़रूरी कामों से निबटकर जब सुकिया ने झोंपड़ी में झाँका तो वह हैरान रह गया था।  इतनी देर तक मानो कभी नहीं सोती।  वह परेशान हो गया था

मानो अनमनी-सी उठी

मानो अपने खयालों में गुम थी

मानो की बात सुनकर सुकिया आश्चर्य से उसे ताकने लगा।  कल की बात वह भूल चुका था।  सुकिया ने गहरे अवसाद से भरकर कहा, "पक्की ईंटों का घर दो-चार रुपए में ना बणता है

"महीनेभर में जो हमने इत्ती ईंटें बणा दी हैं...क्या अपणे लिए हम ईंटें ना बणा सके हैं

"यह भट्ठा मालिक का है।  हम ईंटें उनके लिए बणाते हैं।  हम तो मज़दूर हैं

"इन ईंटों पर म्हारा कोई भी हक ना है...क्यूँ...", मानो ने ताज्जुब भरी कड़˜वाहट से कहा।  उसके अंदर बवंडर मचल रहा था

"इतनी मज़दूरी मिलती कहाँ है? पूरे महीने हाड़-गोड़ तोड़ के भी कितने रुपए बचे! कुल अस्सी।  एक साल में एक हज़ार ईंटों के दाम अगर हमने बचा भी लिए तो घर बणाने लायक रुपया जोड़ते-जोड़ते उम्र निकल जागी।  फेर भी घर ना बण पावेगा

"अगर हम रात-दिन काम करें तो भी नहीं?" मानो ने उत्साह में भरकर कहा

"बावली हो गई है क्या?...चल उठ...चल, काम पे जाणा है।  टेम ज़्यादा हो रहा है।  ठेकेदार आता ही होगा।  आज पूरब की टाँग काटनी है लगार के लिए

"कुछ भी करो...तुम चाहो तो मैं रात-दिन काम करूँगी...मुझे एक पक्की ईंटों का घर चाहिए।  अपने गाँव में...लाल-सुर्ख ईंटों का घर

सुकिया और मानो को एक लक्ष्य मिल गया था।  पक्की ईंटों का घर बनाना है...अपने ही हाथ की पकी ईंटों से।  सुबह होते ही काम पर लग जाते हैं और शाम को भी अँधेरा होने तक जुटे रहते हैं

सूबेसि्ांह किसनी को शहर भी लेकर जाने लगा था।  किसनी के रंग-ढंग में बदलाव आ गया था।  अब वह भट्ठे पर गारे-मिट्टी का काम नहीं करती थी।  महेश रोज़ रात में नशा करके मन की भड़ास निकालता था।  दिन में भी अपनी झोंपड़ी में पड़ा रहता था या इधर-उधर बैठा रहता था

उस रोज़ सूबेसि्ांह ने भट्ठे पर आते ही असगर ठेकेदार से कहा था, "मानो को दफ़्तर में बुलाओ, आज किसनी की तबीयत ठीक नहीं है



बात पूरी होने से पहले ही सूबेसि्ांह ने उसे फटकार दिया था, "तुमसे जो कहा गया है, वही करो।  राय देने की कोशिश मत करो।  तुम इस भट्ठे पर मुंशी हो

असगर ठेकेदार की घिघ्घी बँध गई थी।  वह चुपचाप मानो को बुलाने चल दिया था

मानो ने सुकिया की ओर देखा।  उसकी आँखों में भय से उत्पन्न कातरता थी।  सुकिया भी इस बुलावे पर हड़बड़ा गया था।  वह जानता था।  मछली को फँसाने के लिए जाल फेंका जा रहा है।  गुस्से और आक्रोश से नसें खि्ांचने लगी थीं।  जसदेव ने भी सुकिया की मनःस्थिति को भाँप लिया था

असगर ठेकेदार जानता था कि सूबेसि्ांह शैतान है।  लेकिन चुप रहना उसकी मजबूरी बन गई थी।  ज़िंदगी का खास हिस्सा उसने भट्ठे पर गुज़ारा था

असगर ठेकेदार के साथ जसदेव को आता देखकर सूबेसि्ांह बिफर पड़ा था

"जी...जो भी काम हो बताइए...मैं कर दूँगा

"क्यों? तू उसका खसम है...या उसकी (...पर चर्बी चढ़ गई है)

"बाबू जी...आप किस तरह बोल रहे हैं..." जसदेव के बात पूरी करने से पहले ही एक झन्नाटेदार थप्पड़ उसके गाल पर पड़ा

"जानता नहीं...भट्ठे की आग में झोंक दूँगा...किसी को पता भी नहीं चलेगा।  हड्डियाँ तक नहीं मिलेंगी राख से... समझा। " सूबेसि्ांह ने उसे धकिया दिया

जब तक वह सँभल पाता।  लात-घूँसो से सूबेसि्ांह ने उसे अधमरा कर दिया था।  चीख-पुकार सुनकर मज़दूर उनकी ओर दौड़ पड़े थे।  मज़दूरों को एक साथ आता देखकर सूबेसि्ांह जीप में बैठ गया था

सुकिया और मानो जसदेव को उठाकर झाेंपड़ी में ले गए थे।  वह दर्द से कराह रहा था।  मानो ने उसकी चोटों पर हल्दी लगा दी थी।  सुकिया गुस्से में काँप रहा था।  मानो के अवचेतन में असंख्य अँधेरे नाच रहे थे

समूचा दिन अदृश्य भय और दहशत में बीता था।  जसदेव को हलका बुखार हो गया था।  वह अपनी झोंपड़ी में पड़ा था।  सुकिया उसके पास बैठा था।  आज की घटना से मज़दूर डर गए थे।  उन्हें लग रहा था कि सूबेसि्ांह किसी भी वक्त लौटकर आ सकता है।  शाम होते ही भट्ठे पर सन्नाटा छा गया था

बीच-बीच में हैंडपंप की खंच-खंच ध्वनि इस खामोशी में विघ्न डाल रही थी।  पंप जसदेव की झोंपड़ी के ठीक सामने था

भट्ठे पर दवा-दारू का कोई इंतज़ाम नहीं था।  कटने-फटने पर घाव पर मिट्टी लगा देना था

मानो ने अधूरे मन से चूल्हा जलाया था।  रोटियाँ सेंककर सुकिया के सामने रख दी थी।  सुकिया ने भी अनिच्छा से एक रोटी हलक के नीचे उतारी थी।  उसकी भूख जैसे अचानक मर गई थी

मानो भी गुमसुम अपने आपसे ही लड़ रही थी।  बार-बार उसे लग रहा था कि वह सुरक्षित नहीं है।  एक सवाल उसे खाए जा रहा था– क्या औरत होने की यही सज़ा है।  वह जानती थी कि सुकिया एेसा-वैसा कुछ नहीं होने देगा।  वह महेश की तरह नहीं है।  भले ही यह भट्ठा छोड़ना पड़े



"जसदेव भूखा-प्यासा पड़ा है।  उसे रोट्टी देणे जा रही हूँ

बामन तेरे हाथ की रोट्टी खावेगा

"क्यों मेरे हाथ की रोट्टी में ज़हर लगा है?" मानो ने सवाल किया

चारों तरफ़ सन्नाटा था।  जसदेव की झोंपड़ी में ढिबरी जल रही थी।  मानो ने झोंपड़ी का दरवाज़ा ठेला "जी कैसा है?" भीतर जाते हुए मानो ने पूछा

"कमबख्त कीड़े पड़के मरेगा।  हाथ-पाँव टूट-टूटकर गिरेंगे...आदमी नहीं जंगली जिनावर है

जसदेव चुपचाप उसे देख रहा था

"यह ले...रोट्टी खा ले।  सुबे से भूखा है।  दो कौर पेट में जाएँगे तो ताकत तो आवेगी बदन में," मानो ने रोटी और गुड़ उसके आगे रख दिया था।  जसदेव कुछ अनमना-सा हो गया था।  भूख तो उसे लगी थी।  लेकिन मन के भीतर कहीं हिचक थी

"भूख नहीं है

"भूख नहीं है या कोई और बात है..." मानो ने जैसे उसे रंगे हाथों पकड़ लिया था

"और क्या बात हो सकती है?..." जसदेव ने सवाल किया

"तुम्हारे भइया कह रहे थे कि तुम बामन हो...इसीलिए मेरे हाथ की रोटी नहीं खाओगे।  अगर यो बात है तो मैं ज़ोर ना डालूँगी...थारी मर्जी...औरत हूँ...पास में कोई भूखा हो...तो रोटी का कौर गले से नीचे नहीं उतरता है। ...फिर तुम तो दिन-रात साथ काम करते हो..., मेरी खातिर पिटे...फिर यह बामन म्हारे बीच कहाँ से आ गया...?" मानो रुआँसी हो गई थी

रोटी लेकर वापस लौटने के लिए मुड़ी।  जसदेव में साहस नहीं था उसे रोक लेने के लिए

अपनी झोंपड़ी में आकर चुपचाप लेट गई थी मानो।  बिना कुछ खाए।  दिन-भर की घटनाएँ उसके दिमाग में खलबली मचा रही थीं।  जसदेव भूखा है, यह अहसास उसे परेशान कर रहा था।  जसदेव को लेकर उसके मन में हलचल थी

सुकिया भी चुपचाप लेटा हुआ था।  उसकी भी नींद उड़ चुकी थी।  उसकी समझ में नहीं आ रहा था, क्या करे, इन्हीं हालात में गाँव छोड़ा था।  वे ही फिर सामने खड़े थे।  आखिर जाएँ तो कहाँ? सूबेसि्ांह से पार पाना आसान नहीं था।  सुनसान जगह है कभी भी हमला कर सकता है

जसदेव ने भी पूरी रात जागकर काटी थी।  सूबेसि्ांह का गुस्सैल चेहरा बार-बार सामने आकर दहशत पैदा कर रहा था।  उसे लगने लगा था कि जैसे वह अचानक किसी षड्यंत्र में फँस गया है।  उसे यह अंदाज़ा नहीं था कि सूबेसि्ांह मारपीट करेगा

सुबह होते ही वह असगर ठेकेदार से मिला था।  असगर ही उसे शहर से अपने साथ लाया था।  जसदेव ने असगर ठेकेदार से अपने मन की बात कही

जसदेव के बदले हुए व्यवहार को मानो ने ताड़ लिया था।  लेकिन उसने कोई प्रतिक्रिया ज़ाहिर नहीं की थी।  वह सहजता से अपने काम में लगी थी

सूबेसि्ांह को भी लगने लगा था कि मानो को फुसलाना आसान नहीं है।  उसकी तमाम कोशिश निरर्थक साबित हुई थी।  इसीलिए वह मानो और सुकिया को परेशान करने पर उतर आया था

मानो से कुछ छुपा नहीं था।  सूबेसि्ांह की हरकतों पर उसकी नज़र थी।  उसने अपने आप में निश्चय कर लिया था कि वह उसका मुकाबला करेगी।  उठते-बैठते उसके मन में एक ही खयाल था

सुकिया और मानो दिन-रात काम में जुटे थे।  फिर भी हर महीने वे ज़्यादा कुछ बचा नहीं पा रहे थे।  पिछले दिनों उन्होंने दुगुनी ईंटें पाथी थीं।  उनके उत्साह में कोई कमी नहीं थी

सूबेसि्ांह नित नए बहाने ढूँढ़ लेता था, उन्हें तंग करने के, एक शीत युद्ध जारी था उनके बीच, सुकिया से ईंट पाथने का साँचा वापस ले लिया गया था।  उसे भट्ठे की मोरी का काम दे दिया था।  मोरी का काम खतरनाक था

सुकिया का साँचा जसदेव को दे दिया गया था।  साँचा मिलते ही जसदेव के रंग बदल गए थे।  वह मानो पर हुकुम चलाने लगा था

"कल तड़के ईंट पाथनी है।  ईंटें हटाकर जगह बना दे। " जसदेव आदेश देकर अपनी झोंपड़ी की ओर चला गया था।  मानो ने पाथी ईंटों को दीवार की शक्ल में लगा दिया था

हैंडपंप पर भीड़ थी

सुबह होने से पहले ही मानो उठ गई थी।  उसे काम पर जाने की जल्दी थी।  चारों तरफ़ अँधेरा था।  सुबह होने का वह इंतज़ार करना नहीं चाहती थी

इक्का-दुक्का मज़दूर ही इधर-उधर दिखाई पड़ रहे थे।  वह तेज़ कदमों से ईंट पाथने की ज़गह पर पहुँच गई थी।  वहाँ का दृश्य देखकर अवाक रह गई थी।  सारी ईंटें टूटी-फूटी पड़ी थीं।  जैसे किसी ने उन्हें बेदर्दी से रौंद डाला था

जितने मुँह उतनी बातें, सब अपनी-अपनी अटकलें लगा रहे थे।  रात में आँधी-तूफ़ान भी नहीं आया था।  न ही किसी जंगली जानवर का ही यह काम हो सकता है

मानो का हृदय फटा जा रहा था

जैसे किसी ने उसके पक्की ईंटों के मकान को ही धराशाई कर दिया था

जसदेव काफ़ी देर बाद आया था।  वह निरपेक्ष भाव से चुपचाप खड़ा था

सुकिया भी हो-हल्ला सुनकर मोरी का काम छोड़कर आया था।  ईंटों की हालत देखकर उसका भी दिल बैठने लगा था।  उसकी जैसे हिम्मत टूट गई थी।  वह फटी-फटी आँखों से ईंटों को देख रहा था

असगर ठेकेदार ने साफ़ कह दिया था।  टूटी-फूटी ईंटें हमारे किस काम की? इनकी मज़दूरी हम नहीं देंगे।  असगर ठेकेदार ने उनकी रही-सही उम्मीदों पर भी पानी फेर दिया था।  मानो ने सुकिया की ओर डबडबाई आँखों से देखा।  सुकिया के चेहरे पर तूफ़ान में घर टूट जाने की पीड़ा छलछला आई थी

उसने मानो का हाथ पकड़ा, "चल! ये लोग म्हारा घर ना बणने देंगे

भट्ठे से उठते काले धुएँ ने आकाश तले एक काली चादर फैला दी थी।  सब कुछ छोड़कर मानो और सुकिया चल पड़े थे।  एक खानाबदोश की तरह, जिन्हें एक घर चाहिए था, रहने के लिए

सुकिया के पीछे-पीछे चल पड़ने से पहले मानो ने जसदेव की ओर देखा था।  मानो को यकीन था, जसदेव उनका साथ देगा।  लेकिन जसदेव को चुप देखकर उसका विश्वास टुकड़े-टुकड़े हो गया था।  मानो के सीने में एक टीस उभरी थी।  सर्द साँस में बदलकर मानो को छलनी कर गई थी

गजानन माधव मुक्तिबोध का जन्म श्योपुर कस्बा, ग्वालियर, मध्य प्रदेश में हुआ था।  उनके पिता पुलिस विभाग में सब-इंस्पेक्टर थे।  बार-बार पिता की बदली होते रहने के कारण मुक्तिबोध की पढ़ाई का क्रम टूटता-जुड़ता रहा, इसके बावजूद उन्होंने सन् 1954 में नागपुर विश्वविद्यालय से एम.ए. की डिग्री प्राप्त की

मुक्तिबोध का पूरा जीवन संघर्षों और विरोधों से भरा रहा।  उन्होंने मार्क्सवादी विचारधारा का अध्ययन किया, जिसका प्रभाव उनकी कविताओं पर दिखाई देता है।  पहली बार उनकी कविताएँ सन् 1943 में अज्ञेय द्वारा संपादित तारसप्तक में छपीं।  कविता के अतिरिक्त उन्होंने कहानी, उपन्यास, आलोचना आदि भी लिखी है जो कवि द्वारा लिखे गए गद्य का अद्भुत नमूना है
मुक्तिबोध नयी कविता के प्रमुख कवि हैं।  उनकी संवेदना और ज्ञान का दायरा अत्यंत व्यापक है।  गहन विचारशीलता और विशिष्ट भाषा-शिल्प के कारण उनके साहित्य की एक अलग पहचान है

मुक्तिबोध के काव्य-संग्रह हैं – चाँद का मुँह टेढ़ा है तथा भूरी-भूरी खाक धूल।  नए साहित्य का सौंदर्यशास्त्र, कामायनी : एक पुनर्विचार, एक साहित्यिक की डायरी आदि उनकी आलोचनात्मक कृतियाँ हैं।  छह खंडों में प्रकाशित मुक्तिबोध रचनावली में उनकी सारी रचनाएँ अब एक साथ उपलब्ध हैं

नए की जन्म कुंडली: एक में लेखक ने व्यक्ति और समाज के बाहरी तथा आंतरिक परिवर्तन के फलस्वरूप प्राप्त चेतना को ‘नए’ के संदर्भों में देखने की कोशिश की है।  लेखक का मानना है कि सांस्कृतिक, धार्मिक, राजनीतिक और साहित्यिक परिवर्तन के फलस्वरूप प्राप्त यथार्थ की वैज्ञानिक चेतना को ही ‘नया’ मानना चाहिए

मैं एक एेसे व्यक्ति को जानता हूँ, जिसे (क्षमा कीजिए) मैं एक ज़माने में बहुत बुद्धिमान समझता था।  मुझे उससे बहुत आशाएँ थीं कि वह आगे चलकर एक मेधावी, प्रतिभाशाली पुरुष निकलेगा।  लोग समझते थे कि मैं उस व्यक्ति को अनुचित महत्त्व दे रहा हूँ।  मुझे लगता था कि वह व्यक्ति हमारी भारतीय परंपरा का एक विचित्र परिणाम है।  वह अपने विचारों को अधिक गंभीरतापूर्वक लेता था।  वे उसके लिए धूप और हवा जैसे स्वाभाविक प्राकृतिक तत्त्व थे।  शायद इससे भी अधिक

लेकिन यह बात पुरानी हो गई।  अब मुझे लगता है कि मैं भी बुद्धिमान हो गया हूँ

बारह वर्षों बाद जब एकाएक मेरी उससे मुलाकात हुई, तब आनंद और आश्चर्य का कोई ठिकाना न रहा।  आनंद से भी ज़्यादा आश्चर्य।  नदियों की दो धाराओं के बीच इतने बड़े-बड़े पहाड़ आ गए थे कि उन्होंने हमारी दिशाएँ भी बदल दी थीं

उसके बाल सफ़ेद हो गए थे।  लेकिन यह कहना मुश्किल था कि वह नौजवान नहीं है।  यों कहिए की वह भूतपूर्व नौजवान था।  मतलब यह कि प्रभाव उसके वर्तमान रंग-रूप का न होकर उसके भूतपूर्व रंग-रूप का होता था।  मुझे वह प्रभाव अच्छा लगता।  जी चाहता कि उसके बारे में रोमैंटिक कल्पना की जाए

सामने पीपल का वृक्ष है।  चाँदनी में उसके पत्ते चमचमाते काँप रहे हैं।  चाँदनी और उसमें चित्रित हुई छायाएँ हमारे मनोलोक को एक नई दिशा दे रही हैं

जब-जब मुझे दूरियों का भान होता है, तब मुझे अच्छा भी लगता है और बुरा भी।  अच्छा इसलिए कि दूरी हमारी गति को एक चुनौती है और बुरा इसलिए कि मित्रों के बीच दूरी खटकती है

यह दूरी के कारण है।  दूरी पर विजय पाना मानव-स्वभाव है।  वह एक साहस-रोमांस है

एक तरह से मुझे खुशी भी थी कि मैं उसे कतई भूल गया था और उससे बहुत दूर निकल गया था।  शायद यह आवश्यक भी था।  नहीं तो मैं उससे आच्छन्न हो जाता।  मेरी अपनी दृष्टि से वह असाधारण और असामान्य था।  एक असाधारणता और क्रूरता भी उसमें थी।  निर्दयता भी उसमें थी।  वह अपनी एक धुन, अपने एक विचार या एक कार्य पर सबसे पहले खुद को, और उसके साथ लोगों को कुर्बान कर सकता था।  इस भीषण त्याग के कारण, उसके अपने आत्मीयों का उसके विरुद्ध युद्ध होता, तो वह उसकी क्षति भी बरदाश्त कर लेता।  उसकी ज़िंदगी के इस बुनियादी तथ्य से मैंने हमेशा वैर किया।  जब वह राजनीति में उतरा तो मैंने उसके घरवालों के सामने गरजकर यह आरोप लगाया कि वह उसका पलायन है, अपना उत्तरदायित्व वहन न करने की प्रवृत्ति है

लेकिन आज मैं यह सोचता हूँ कि सांसारिक समझौते से ज़्यादा विनाशक कोई चीज़ नहीं– खास तौर पर वहाँ, जहाँ किसी अच्छी महत्त्वपूर्ण बात करने के मार्ग में अपने या अपने जैसे लोग और पराए लोग आड़े आते हों

इस भीषण संघर्ष की हृदय भेदक प्रक्रिया में से गुज़रकर उस व्यक्ति का निजत्व कुछ एेंड़ा-वेंड़ा, कुछ विचित्र अवश्य हो गया था।  किंतु सबसे बड़ी बात यह थी कि उसकी बाज़ू सही थी

दूसरे शब्दों में, मैं सामान्य उसको समझता हूँ, जिसमें अपने भीतर के असामान्य के उग्र आदेश का पालन करने का मनोबल न हो।  मैं अपने को एेसा ही आदमी समझता हूँ।  मैं मात्र सामान्य हूँ (मैं नामी-गिरामी हूँ, यह बात अलग है)

लेकिन मेरी गति और दृष्टि कुछ और थी।  जब मैं कोई काम करता, तो इसलिए कि उससे लोग खुश होते हैं।  वह काम करता तो सिर्फ़ इसलिए कि एक बार कोई काम हाथ में लेने पर उसे अधिकारी ढंग से भली-भाँति कर ही डालना चाहिए।  मेरी व्यावहारिक सामान्य बुद्धि थी।  उसकी कार्य-शक्ति, आत्मप्रकटीकरण की एक निर्द्वंद्व शैली।  हम दोनों में दो ध्रुवों का भेद था।  ज़िंदगी में मैं सफल हुआ, वह असफल

इतने वर्षों बाद मेरी ज़िंदगी में जब वह वापस आया, तो मुझे लगा कि यह उस उल्का पिंड की भाँति है जो सैकड़ों वर्षों के अवकाश के बाद सूर्य के पास आकर एक चक्कर लगा लेता है, और पुनः अपने आकाशमार्ग पर निकल जाता है

किंतु आज उसने मुझसे कहा कि उसकी पूरी ज़िंदगी भूल का एक नक्शा है।  मैं उसके विषाद को समझ गया

मैंने उसका दिल बँधाने की कोशिश की और मैं कर ही क्या सकता था! मनुष्य के लिए यह स्वाभाविक ही है कि वह थोड़ी-बहुत सांसारिक सफलता की इच्छा रखे।  किन्हीं असावधान क्षणों में ही, उसने मुझसे कहा कि वह स्वयं भूल का एक नक्शा है

चाँदनी में एक जादू होता है।  लेकिन यह जादू अलग-अलग लोगों के लिए अलग-अलग है।  न मालूम हमारी बात कहाँ से शुरू हुई।  मैं डर-डरकर उससे बात करता जा रहा था





मैं स्तब्ध हो गया

उसी ने मेरे कंधे पर हाथ रखकर खिलखिलाते हुए कहा, "और इस तथ्य का साहित्य से बहुत बड़ा संबंध है

चारों ओर चाँदनी की रहस्यमय मधुरता फैली हुई थी।  चारों ओर ठंडा एकांत फैला हुआ था।  मेरी अजीब मनोस्थिति हो गई।  मैं अपने पड़ोसियों की ज़िंदगियाँ ढूँढ़ने लगा, अपने परिचितों का जीवन तलाशने लगा

एक बात कह दूँ – आजकल की आवश्यकताओं के अनुसार मैं चित्रकला और नृत्यकला से लेकर मानववंश शास्त्र तक, सबकी जानकारी रखता हूँ।  इस संबंध में बहुतेरे दिलचस्प तथ्य मेरे दिलो दिमाग के पिछले पॉकिट में रखे हुए हैं

एक मिनट के लिए वह चुप रहा, फिर उसने जवाब दिया, "राजनीति के पास समाज-सुधार का कोई कार्यत्रुम न होना।  साहित्य के पास सामाजिक सुधार का कोई कार्यक्रम न होना।  सबने सोचा कि हम जनरल (सामान्य) बातें करके, सिर्फ़ और एकमात्र राजनीतिक या साहित्यिक आंदोलन के ज़रिए, वस्तुस्थिति में परिवर्तन कर सकेंगे

"देखते नहीं हो, आज़ादी के मिलने के बाद जातिवाद का उदय क्यों हुआ - खासकर राजनीतिक संस्थाओं के भीतर!...सामाजिक सुधार का कार्य केवल अप्रत्यक्ष प्रभावों को सौंप देने के कारण ही साहित्य में भी गड़बड़ है

उसकी यह उक्ति मुझे बड़ी हास्यास्पद प्रतीत हुई।  उसमें मुझे मूर्खता के विशाल दृश्य दिखाई देने लगे

उसने अविश्वास से मेरी आँखों की तरफ देखा

रात में, और वह भी चाँदनी रात में, सामने के सेमल के झाड़ पर बैठे हुए कुछ कौवे चौंक पड़े।  शायद किसी चमगादड़ ने वहाँ झपट्ठा मारा हो

लेकिन मेरा मित्र तैश में था।  उसने कहा, "समाज में वर्ग हैं, श्रेणियाँ हैं।  श्रेणियों में परिवार हैं।  समाज की एक बुनियादी इकाई परिवार भी है।  समाज की अच्छाई-बुराई परिवार के माध्यम से व्यक्त होती है

एक मिनट के लिए वह चुप रहा और फिर आगे बढ़ता गया

"ज़मानेे के साथ, संयुक्त सामंती परिवार का ह्रास हुआ

"लेकिन उसके बाद क्या हुआ? लड़के बाहर राजनीति या साहित्य के मैदान में खेलते, और घर आकर वैसा ही सोचते या करते, जो सोचा या किया जाता रहा।  समाज में, बाहर, पूँजी या धन की सत्ता से विद्रोह की बात की गई, लेकिन घर में नहीं।  वह शिष्टता और शील के बाहर की बात थी।  मतलब यह कि अन्यायपूर्ण व्यवस्था को चुनौती घर में नहीं, घर के बाहर दी गई

मुझे लगा कि वह मुझे गाली दे रहा है! एक ठंडी लहर मेरे पूरे शरीर में दौड़ गई

वह बोला, "इसलिए पुराने सामंती अवशेष बड़े मज़े में हमारे परिवारों में पड़े हुए हैं।  पुराने के प्रति और नए के प्रति इस प्रकार एक बहुत भयानक अवसरवादी दृष्टि अपनाई गई है।  इसीलिए सिर्फ़ एक सप्रश्नता है



"जो पुराना है, अब वह लौटकर आ नहीं सकता।  लेकिन नए ने पुराने का स्थान नहीं लिया।  धर्म-भावना गई, लेकिन वैज्ञानिक बुद्धि नहीं आई।  धर्म ने हमारे जीवन के प्रत्येक पक्ष को अनुशासित किया था।  वैज्ञानिक मानवीय दर्शन ने, वैज्ञानिक मानवीय दृष्टि ने, धर्म का स्थान नहीं लिया इसलिए केवल हम अपनी अंतःप्रवृत्तियों के यंत्र से चालित हो उठे

पांडेय बेचन शर्मा ‘उग्र’ का जन्म उत्तर प्रदेश के मिर्ज़ापुर ज़िले के चुनार नामक ग्राम में हुआ था।  परिवार में अभावों के कारण उन्हें व्यवस्थित शिक्षा पाने का सुयोग नहीं मिला।  मगर अपनी नैसर्गिक प्रतिभा और साधना से उन्होंने अपने समय के अग्रणी गद्य शिल्पी के रूप में अपनी पहचान बनाई


पत्रकारिता से उग्र जी का सक्रिय संबंध था

उग्र जी ने शताधिक कहानियाँ लिखी हैं जो पंजाब की महारानी, रेशमी, पोली इमारत, चित्र-विचित्र, कंचन-सी काया, काल कोठरी, एेसी होली खेलो लाल, कला का पुरस्कार आदि में संकलित हैं।  चंद हसीनों के खतूत, बुधुआ की बेटी, दिल्ली का दलाल, मनुष्यानंद आदि अनेक यथार्थवादी उपन्यासों की रचना भी उन्होंने की।  कहानी और उपन्यास के अतिरिक्त आत्मकथा, संस्मरण, रेखाचित्र आदि के क्षेत्रों में भी उनकी लेखनी गतिशील रही

उग्र जी की कहानियों की भाषा सरल, अलंकृत और व्यावहारिक है, जिसमें उर्दू के व्यावहारिक शब्द भी अनायास ही आ जाते हैं।  भावों को मूर्तिमंत करने में इनकी भाषा अत्यधिक सजीव और सशक्त कही जा सकती है, जो पाठक के मर्मस्थल पर सीधा प्रहार करती है।  भावों के अनुरूप इनकी शैली भी व्यंग्यपरक है

उग्र जी प्रेमचंदयुगीन कहानीकार हैं इसलिए उस समय की मुख्य प्रवृत्ति – समाज सुधार इनकी कहानियों में भी मौजूद है।  उसकी माँ कहानी देश की दुरवस्था से चिंतित युवा पीढ़ी के विद्रोह को नए रूप में प्रस्तुत करती है।  यह युवा पीढ़ी देश की दुरवस्था का ज़िम्मेदार शासन-तंत्र को मानती है तथा इस शासन-तंत्र को उखाड़ फेंकना चाहती है।  दुष्ट, व्यक्ति-नाशक राष्ट्र के सर्वनाश में अपना योगदान ही इस पीढ़ी का सपना है।  यथार्थ के तूफ़ानों से बेपरवाह यह पीढ़ी जानती है कि नष्ट हो जाना तो यहाँ का नियम है

नयी पीढ़ी का यह विद्रोही स्वर जहाँ राजसत्ता से विद्रोह की मशाल लिए खड़ा है, वहीं पूर्ववर्ती पीढ़ी का बुद्धिजीवी समाज अपनी सुविधा के लिए राजसत्ता के तलवे चाटने को तैयार है।  इन दोनों के बीच खड़ी है एक माँ, जो अपना बेटा चाहती है, अपना लाल और उसकी खुशहाली।  समाज के दो सिरों के बीच खड़ी ममतामयी माँ लाख कोशिशों के बावजूद व्यवस्था की चक्की से अपने बेटे को बचा नहीं पाती

दोपहर को ज़रा आराम करके उठा था।  अपने पढ़ने-लिखने के कमरे में खड़ा-खड़ा बड़ी-बड़ी अलमारियों में सजे पुस्तकालय की ओर निहार रहा था।  किसी महान लेखक की कोई कृति उनमें से निकालकर देखने की बात सोच रहा था

इतने में मोटर की पों-पों सुनाई पड़ी।  खिड़की से झाँका तो सुरमई रंग की कोई ‘फिएट’ गाड़ी दिखाई पड़ी

जब नौकर ने सलाम कर आनेवाले का कार्ड दिया, तब मैं कुछ घबराया

पुलिस-पति भीतर आए।  मैंने हाथ मिलाकर, चक्कर खानेवाली एक गद्दीदार कुरसी पर उन्हें आसन दिया

"आज्ञा हो!" मैंने भी नम्रता से कहा

उन्होंने पॉकेट से डायरी निकाली, डायरी से एक तसवीर

"हाँ, पहचानता तो हूँ," ज़रा सहमते हुए मैंने बताया

"इसके बारे में मुझे आपसे कुछ पूछना है

"पूछिए



"लाल! मैं इसी नाम से बचपन ही से इसे पुकारता आ रहा हूँ।  मगर, यह पुकारने का नाम है

"कहाँ रहता है यह?" सुपरिंटेंडेंट ने मेरी ओर देखकर पूछा

"मेरे बँगले के ठीक सामने एक दोमंज़िला, कच्चा-पक्का घर है, उसी में वह रहता है



"जानकी



"सात-आठ वर्ष हुए, लाल के पिता का देहांत हो गया।  अब उस परिवार में वह और उसकी माता ही बचे हैं।  उसका पिता जब तक जीवित रहा, बराबर मेरी ज़मींदारी का मुख्य मैनेजर रहा
हज़ार रुपए जमा कर गया था, जिससे अब तक उनका खर्चा चल रहा है।  लड़का कॉलेज में पढ़ रहा है

"यह तो मैं आपको नहीं बता सकता, मगर इतना आप समझ लें, यह सरकारी काम है

"अजी, इसमें तकलीफ़ की क्या बात है! हम तो सात पुश्त से सरकार के फ़रमाबरदार हैं

"एक बात और...", पुलिस-पति ने गंभीरतापूर्वक धीरे से कहा, "मैं मित्रता से आपसे निवेदन करता हूँ, आप इस परिवार से ज़रा सावधान और दूर रहें



"क्या है, बाबू?" उसने कहा



"मैं तो उसे कोई भी बुरा काम करते नहीं देखती

"बिना किए ही तो सरकार किसी के पीछे पड़ती नहीं।  हाँ, लाल की माँ! बड़ी धर्मात्मा, विवेकी और न्यायी सरकार है यह

"माँ! माँ!" पुकारता हुआ उसी समय लाल भी आया – लंबा, सुडौल, सुंदर, तेजस्वी

"माँ!!" उसने मुझे नमस्कार कर जानकी से कहा, "तू यहाँ भाग आई है





"मैं तुमसे नाराज़ हूँ लाल!" मैंने गंभीर स्वर में कहा



"तुम बहुत बुरे होते जा रहे हो, जो सरकार के विरुद्ध षड्यंत्र करनेवाले के साथी हो

सचमुच एक बार उसका खिला हुआ रंग ज़रा मुरझा गया, मेरी बातों से! पर तुरंत ही वह सँभला

"आपने गलत सुना, चाचा जी।  मैं किसी षड्यंत्र में नहीं।  हाँ, मेरे विचार स्वतंत्र अवश्य हैं, मैं ज़रूरत-बेज़रूरत जिस-तिस के आगे उबल अवश्य उठता हूँ

"तुम्हारी ही बात सही, तुम षड्यंत्र में नहीं, विद्रोह में नहीं, पर यह बक-बक क्यों? इससे फ़ायदा? तुम्हारी इस बक-बक से न तो देश की दुर्दशा दूर होगी और न उसकी पराधीनता।  तुम्हारा काम पढ़ना है, पढ़ो।  इसके बाद कर्म करना होगा, परिवार और देश की मर्यादा बचानी होगी

उसने नम्रता से कहा, "चाचा जी, क्षमा कीजिए

"चाहना होगा, विवाद करना होगा।  मैं केवल चाचा जी नहीं, तुम्हारा बहुत कुछ हूँ।  तुम्हें देखते ही मेरी आँखों के सामने रामनाथ नाचने लगते हैं, तुम्हारी बूढ़ी माँ घूमने लगती है

"इस पराधीनता के विवाद में, चाचा जी, मैं और आप दो भिन्न सिरों पर हैं।  आप कट्टर राजभक्त, मैं कट्टर राजविद्रोही।  आप पहली बात को उचित समझते हैं – कुछ कारणों से, मैं दूसरी को – दूसरे कारणों से

"तुम्हारी कल्पनाएँ क्या हैं, सुनूँ तो! ज़रा मैं भी जान लूँ कि अबके लड़के कॉलेज की गरदन तक पहुँचते-पहुँचते कैसे-कैसे हवाई किले उठाने के सपने देखने लगते हैं



जानकी उठकर बाहर चली, "अरे! तू तो जमकर चाचा से जूझने लगा।  वहाँ चार बच्चे बेचारे दरवाज़े पर खड़े होंगे।  लड़ तू, मैं जाती हूँ

वह बेचारी कमर झुकाए, उस साठ बरस की वय में भी घूँघट सँभाले, चली गई

"मेरी कल्पना यह है कि...", उत्तेजित स्वर में लाल ने कहा, "एेसे दुष्ट, व्यक्ति-नाशक राष्ट्र के सर्वनाश में मेरा भी हाथ हो

"तुम्हारे हाथ दुर्बल हैं, उनसे जिनसे तुम पंजा लेने जा रहे हो, चर्र-मर्र हो उठेंगे, नष्ट हो जाएँगे

"चाचा जी, नष्ट हो जाना तो यहाँ का नियम है।  जो सँवारा गया है, वह बिगड़ेगा ही।  हमें दुर्बलता के डर से अपना काम नहीं रोकना चाहिए



"जो भी मुझसे हो सकेगा, करूँगा













"बेटा, तुम्हारा माथा न जाने कौन सी किताब पढ़ते-पढ़ते बिगड़ रहा है

मेरी धर्मपत्नी और लाल की माँ एक दिन बैठी हुई बातें कर रही थीं कि मैं पहुुँच गया



"मैं क्या जानूँ, बाबू!" उसने सरलता से कहा, "मगर वे सभी मेरे लाल ही की तरह मुझे प्यारे दिखते हैं

मैंने एक ठंडी साँस ली, "हूँ, ठीक कहती हो

"बाबू, वे लाल की बैठक में बैठते हैं।  कभी-कभी जब मैं उन्हें कुछ खिलाने-पिलाने जाती हूँ, तब वे बड़े प्रेम से मुझे ‘माँ’ कहते हैं

"हूँ...", मैंने फिर साँस ली

"एक लड़का उनमें बहुत ही हँसोड़ है।  खूब तगड़ा और बली दिखता है।  लाल कहता था, वह डंडा लड़ने में, दौड़ने में, घूँसेबाज़ी में, खाने में, छेड़खानी करने और हो-हो, हा-हा कर हँसने में समूचे कालेज में फ़र्स्ट है।  उसी लड़के ने एक दिन, जब मैं उन्हें हलवा परोस रही थी, मेरे मुँह की ओर देखकर कहा, ‘माँ! तू तो ठीक भारत माता-सी लगती है।  तू बूढ़ी, वह बूढ़ी।  उसका उजला हिमालय है, तेरे केश



उसकी सरलता मेरी आँखों में आँसू बनकर छा गई

"अरे, बाबू," उसने मुसकराकर कहा, "वे सभी बातें करते हैं।  उनकी बातों का कोई मतलब थोड़े ही होता है।  सब जवान हैं, लापरवाह हैं।  जो मुँह में आता है, बकते हैं।  कभी-कभी तो पागलों-सी बातें करते हैं।  महीनाभर पहले एक दिन लड़के बहुत उत्तेजित थे।  न जाने कहाँ, लड़कों को सरकार पकड़ रही है

एक ने उत्तेजित भाव से कहा, ‘अजी, ये परदेसी कौन लगते हैं हमारे, जो बरबस राजभक्ति बनाए रखने के लिए हमारी छाती पर तोप का मुँह लगाए अड़े और खड़े हैं।  उफ़! इस देश के लोगों के हिये की आँखें मुँद गई हैं।  तभी तो इतने ज़ुल्मों पर भी आदमी आदमी से डरता है

दूसरे ने कहा, ‘लोग ज्ञान न पा सकें, इसलिए इस सरकार ने हमारे पढ़ने-लिखने के साधनों को अज्ञान से भर रखा है।  लोग वीर और स्वाधीन न हो सकें, इसलिए अपमानजनक और मनुष्यताहीन नीति-मर्दक कानून गढ़े हैं

‘एेसे ही अंट-संट ये बातूनी बका करते हैं, बाबू।  जभी चार छोकरे जुटे, तभी यही चर्चा।  लाल के साथियों का मिज़ाज भी उसी-सा अल्हड़-बिल्हड़ मुझे मालूम पड़ता है

"यह बुरा है, लाल की माँ!" मैंने गहरी साँस ली

ज़मींदारी के कुछ ज़रूरी काम से चार-पाँच दिनों के लिए बाहर गया था

भीतर आने पर मेरी धर्मपत्नी मेरे सामने उदास मुख खड़ी हो गई





"लाल की माँ पर भयानक विपत्ति टूट पड़ी है

मैं कुछ-कुछ समझ गया, फिर भी विस्तृत विवरण जानने को उत्सुक हो उठा, "क्या हुआ? ज़रा साफ़-साफ़ बताओ

"वही हुआ जिसका तुम्हें भय था।  कल पुलिस की एक पलटन ने लाल का घर घेर लिया था।  बारह घंटे तक तलाशी हुई



"उसके यहाँ भी दो पिस्तौल, बहुत से कारतूस और पत्र पाए गए हैं

"हूँ," मैंने ठंडी साँस ली, "मैं तो महीनों से चिल्ला रहा था कि वह लौंडा धोखा देगा

"जानकी मेरे पास कहाँ आई! बुलवाने पर भी कल नकार गई।  नौकर से कहलाया, ‘परांठे बना रही हूँ, हलवा, तरकारी अभी बनाना है, नहीं तो, वे बिल्हड़ बच्चे हवालात में मुरझा न जाएँगे।  जेलवाले और उत्साही बच्चों की दुश्मन यह सरकार उन्हें भूखों मार डालेगी

"वह पागल है, भोगेगी," मैं दुख से टूटकर चारपाई पर गिर पड़ा

इसके बाद प्रायः एक वर्ष तक वह मुकदमा चला।  कोई भी अदालत के कागज़ उलटकर देख सकता है, सी.आई.डी. ने और उनके प्रमुख सरकारी वकील ने उन लड़कों पर बड़े-बड़े दोषारोपण किए।  उन्होंने चारों ओर गुप्त समितियाँ कायम की थीं, खर्चे और प्रचार के लिए डाके डाले थे, सरकारी अधिकारियों के यहाँ रात में छापा मारकर शस्त्र एकत्र किए थे

उधर उन लड़कों की पीठ पर कौन था? प्रायः कोई नहीं।  सरकार के डर के मारे पहले तो कोई वकील ही उन्हें नहीं मिल रहा था, फिर एक बेचारा मिला भी, तो ‘नहीं’ का भाई।  हाँ, उनकी पैरवी में सबसे अधिक परेशान वह बूढ़ी रहा करती।  वह लोटा, थाली, ज़ेवर आदि बेच-बेचकर सुबह-शाम उन बच्चों को भोजन पहुँचाती।  फिर वकीलों के यहाँ जाकर दाँत निपोरती, गिड़गिड़ाती, कहती, "सब झूठ है

उसका तन सूखकर काँटा हो गया, कमर झुककर धनुष-सी हो गई, आँखें निस्तेज, मगर उन बच्चों के लिए दौड़ना, हाय-हाय करना उसने बंद न किया

उसको अंत तक यह विश्वास रहा कि यह सब पुलिस की चालबाज़ी है।  अदालत में जब दूध का दूध और पानी का पानी किया जाएगा, तब वे बच्चे ज़रूर बेदाग छूट जाएँगे।  वे फिर उसके घर में लाल के साथ आएँगे

मगर उस दिन उसकी कमर टूट गई, जिस दिन ऊँची अदालत ने भी लाल को, उस बंगड़ लठैत को तथा दो और लड़कों को फाँसी और दस को दस वर्ष से सात वर्ष तक की कड़ी सज़ाएँ सुना दीं

वह अदालत के बाहर झुकी खड़ी थी।  बच्चे बेड़ियाँ बजाते, मस्ती से झूमते बाहर आए

"माँ!" वह मुसकराया, "अरे, हमें तो हलवा खिला-खिलाकर तूने गधे-सा तगड़ा कर दिया है, एेसा कि फाँसी की रस्सी टूट जाए और हम अमर के अमर बने रहें, मगर तू स्वयं सूखकर काँटा हो गई है

"माँ!" उसके लाल ने कहा, "तू भी जल्द वहीं आना जहाँ हम लोग जा रहे हैं।  यहाँ से थोड़ी ही देर का रास्ता है, माँ! एक साँस में पहुँचेगी।  वहीं हम स्वतंत्रता से मिलेंगे।  तेरी गोद में खेलेंगे

"आएगी न, माँ?" बंगड़ ने पूछा

"आएगी न, माँ?" लाल ने पूछा

"आएगी न, माँ?" फाँसी-दंड प्राप्त दो दूसरे लड़कों ने भी पूछा



जब से लाल और उसके साथी पकड़े गए, तब से शहर या मुहल्ले का कोई भी आदमी लाल की माँ से मिलने से डरता था।  उसे रास्ते में देखकर जाने-पहचाने बगलें झाँकने लगते

उस दिन ब्यालू करने के बाद कुुछ देर के लिए पुस्तकालय वाले कमरे में गया, किसी महान लेखक की कोई महान कृति क्षणभर देखने के लालच से।  मैंने मेज़िनी की एक जिल्द निकालकर उसे खोला।  पहले ही पन्ने पर पेंसिल की लिखावट देखकर चौंका।  ध्यान देने पर पता चला, वे लाल के हस्ताक्षर थे

एक बार मेरे मन में बड़ा मोह उत्पन्न हुआ उस लड़के के लिए।  उसके पिता रामनाथ की दिव्य और स्वर्गीय तसवीर मेरी आँखों के आगे नाच गई।  लाल की माँ पर उसके सिद्धांतों, विचारों या आचरणों के कारण जो वज्रपात हुआ था, उसकी एक ठेस मुझे भी, उसके हस्ताक्षर को देखते ही लगी

पर, दूसरे ही क्षण पुलिस सुपरिंटेंडेंट का ध्यान आया।  उसकी भूरी, डरावनी, अमानवी आँखें मेरी ‘आप सुखी तो जग सुखी’ आँखों में वैसे ही चमक गईं, जैसे ऊजड़ गाँव के सिवान में कभी-कभी भुतही चिनगारी चमक जाया करती है।  उसके रूखे फ़ौलादी हाथ, जिनमें लाल की तसवीर थी, मानो मेरी गरदन चापने लगे

उसी समय मेरी पत्नी के साथ लाल की माँ वहाँ आई

"अरे!" मैं अपने को रोक न सका, "लाल की माँ! तुम तो बिलकुल पीली पड़ गई हो

उसने चुपचाप पत्र मेरे हाथ में दे दिया।  मैंने देखा, उसपर जेल की मुहर थी

मैं पत्र निकालकर पढ़ने लगा



जिस दिन तुम्हें यह पत्र मिलेगा उसके सवेरे मैं बाल अरुण के किरण-रथ पर चढ़कर उस ओर चला जाऊँगा

दिवाकर थमा रहेगा, अरुण रथ लिए जमा रहेगा! ंमैं, बंगड़ वह, यह सभी तेरे इंतज़ार में रहेंगे

हम मिले थे, मिले हैं, मिलेंगे





काँपते हाथ से पढ़ने के बाद पत्र को मैंने उस भयानक लिफ़ाफ़े में भर दिया।  मेरी पत्नी की विकलता हिचकियों पर चढ़कर कमरे को करुणा से कँपाने लगी

क्षणभर बाद हाथ बढ़ाकर मौन भाषा में उसने पत्र माँगा

इसके बाद शून्य-सा होकर मैं धम से कुरसी पर गिर पड़ा।  माथा चक्कर खाने लगा।  उस पाजी लड़के के लिए नहीं, इस सरकार की क्रूरता के लिए भी नहीं, उस बेचारी भोली, बूढ़ी जानकी – लाल की माँ के लिए।  आह! वह कैसी स्तब्ध थी

जब एक का घंटा बजा, मैं ज़रा सगबगाया।  एेसा मालूम पड़ने लगा मानो हरारत पैदा हो गई है...माथे में, छाती में, रग-रग में

फिर मेज़िनी की जिल्द पर नज़र गई।  उसके ऊपर पड़े रबर पर भी।  फिर अपने सुखों की, ज़मींदारी की, धनिक जीवन की और उस पुलिस-अधिकारी की निर्दय, नीरस, निस्सार आँखों की स्मृति कलेजे में कंपन भर गई

"माँ 

मुझे सुनाई पड़ा।  एेसा लगा, गोया लाल की माँ कराह रही है।  मैं रबर हाथ में लिए, दहलते दिल से, खिड़की की ओर बढ़ा।  लाल के घर की ओर कान लगाने पर सुनाई न पड़ा।  मैं सोचने लगा, भ्रम होगा

मैं पुनः सोचने लगा

"माँ 

फिर वही आवाज़।  ज़रूर जानकी रो रही है।  ज़रूर वही विकल, व्यथित, विवश बिलख रही है

अँधेरा धूमिल हुआ, फीका पड़ा, मिट चला।  उषा पीली हुई, लाल हुई।  रवि रथ लेकर वहाँ क्षितिज से उस छोर पर आकर पवित्र मन से खड़ा हो गया

"माँ 

मानो लाल पुकार रहा था, मानो जानकी प्रतिध्वनि की तरह उसी पुकार को गा रही थी

जब वह लौटकर आया, तब मैं एक बार पुनः मेज़ और मेज़िनी के सामने खड़ा था।  हाथ में रबर लिए उसी उद्देश्य से।  उसने घबराए स्वर से कहा, "हुज़ूर, उनकी तो अजीब हालत है

भारतेंदु हरिश्चंद्र का जन्म काशी में हुआ था।  उनका व्यक्तित्व देश-प्रेम और क्रांति-चेतना से समृद्ध था


भारतेंदु हरिश्चंद्र पुनर्जागरण की चेतना के अप्रतिम नायक थे।  बंगाल के प्रख्यात मनीषी और पुनर्जागरण के विशिष्ट नायक ईश्वरचंद्र विद्यासागर से उनका अंतरंग संबंध था।  बंधन-मुक्ति की चेतना और आधुनिकता की रोशनी से हिंदी क्षेत्र को आलोकित करने के लिए उनका मानस व्याकुल रहता था।  अपनी अभीप्सा को मूर्त करने के लिए उन्होंने समानधर्मा रचनाकारों को प्रेरित-प्रोत्साहित किया, तदीय समाज की स्थापना की, पत्र-पत्रिकाएँ प्रकाशित कीं, विविध विधाओं में साहित्य-रचना की

स्त्री-शिक्षा के लिए उन्होंने बाला बोधिनी पत्रिका का प्रकाशन किया।  उन्होंने बांग्ला के नाटकों का अनुवाद भी किया, जिनमें धनंजय विजय, विद्या सुंदर, पाखंड विडंबन, सत्य हरिश्चंद्र तथा मुद्राराक्षस आदि प्रमुख हैं

भारतेंदु हरिश्चंद्र की धारणा के मुताबिक सन् 1873 में ‘हिंदी नई चाल में ढली’।  यह ‘चाल’ शिल्प और संवेदना की दृष्टि से सर्वथा नवीन थी

हिंदी नाटक और निबंध की परंपरा भारतेंदु से शुरू होती है।  भारतेंदु हरिश्चंद्र का प्रभाव उनके समकालीनों पर स्पष्ट देखा जा सकता है।  आधुनिक हिंदी गद्य के विकास में उनका उल्लेखनीय योगदान है

भारतवर्ष की उन्नति कैसे हो सकती है? भारतेंदु का प्रसिद्ध भाषण है।  इसमें एक ओर ब्रिटिश शासन की मनमानी पर व्यंग्य है, तो दूसरी ओर अंग्रेज़ों के परिश्रमी स्वभाव के प्रति आदर भी है।  भारतेंदु ने आलसीपन, समय के अपव्यय आदि कमियों को दूर करने की बात करते हुए भारतीय समाज की रूढ़ियों और गलत जीवन शैली पर भी प्रहार किया है

आज बड़े ही आनंद का दिन है कि इस छोटे-से नगर बलिया में हम इतने मनुष्यों को बड़े उत्साह से एक स्थान पर देखते हैं।  इस अभागे आलसी देश में जो कुछ हो जाए वही बहुत कुछ है।  बनारस एेसे-एेसे बड़े नगरों में जब कुछ नहीं होता तो यह हम क्यों न कहेंगे कि बलिया में जो कुछ हमने देखा, वह बहुत ही प्रशंसा के योग्य है।  इस उत्साह का मूल कारण जो हमने खोजा, तो प्रगट हो गया कि इस देश के भाग्य से आजकल यहाँ सारा समाज ही एेसा एकत्र है।  जहाँ रॉबर्ट साहब बहादुर जैसे कलेक्टर हों, वहाँ क्यों न एेसा समाज हो।  जिस देश और काल में ईश्वर ने अकबर को उत्पन्न किया था, उसी में अबुल फज़ल, बीरबल, टोडरमल को भी उत्पन्न किया।  यहाँ रॉबर्ट साहब अकबर हैं, तो मुंशी चतुर्भुज सहाय, मुंशी बिहारीलाल साहब आदि अबुल फज़ल और टोडरमल हैं।  हमारे हिंदुस्तानी लोग तो रेल की गाड़ी हैं।  यद्यपि फर्स्ट क्लास, सेकेंड क्लास आदि गाड़ी बहुत अच्छी-अच्छी और बड़े-बड़े महसूल की इस ट्रेन में लगी हैं पर बिना इंजिन ये सब नहीं चल सकतीं, वैसे ही हिंदुस्तानी लोगों को कोई चलानेवाला हो, तो ये क्या नहीं कर सकते।  इनसे इतना कह दीजिए, ‘‘का चुप साधि रहा बलवाना’’ फिर देखिए कि हनुमान जी को अपना बल कैसे याद आ जाता है।  सो बल कौन याद दिलावे या हिंदुस्तानी राजे-महाराजे या नवाब रईस या हाकिम।  राजे-महाराजों को अपनी पूजा, भोजन, झूठी गप से छुट्टी नहीं

पहले भी जब आर्य लोग हिंदुस्तान में आकर बसे थे, राजा और ब्राह्मणों ही के ज़िम्मे यह काम था कि देश में नाना प्रकार की विद्या और नीति फैलावैं और अब भी ये लोग चाहैं तो हिंदुस्तान प्रतिदिन कौन कहै, प्रतिछिन बढ़ै।  पर इन्हीं लोगों को सारे संसार के निकम्मेपन ने घेर रक्खा है।  "बौद्धारो मत्सरग्रस्ता अभवः स्मरदूषिताः। " हम नहीं समझते कि इनको लाज भी क्यों नहीं आती कि उस समय में जब इनके पुरुषों के पास कोई भी सामान नहीं था तब उन लोगों ने जंगल में पत्ते और मिट्टी की कुटियों में बैठकर बाँस की नलियों से जो तारा ग्रह आदि वेध करके उनकी गति लिखी है, वह एेसी ठीक है कि सोलह लाख रुपये के लागत की विलायत में जो दूरबीनें बनी हैं उनसे उन ग्रहों को वेध करने में भी वही गति ठीक आती है और जब आज इस काल में हम लोगों को अंग्रेज़ी विद्या की ओर जगत की उन्नति की कृपा से लाखों पुस्तकें और हज़ारों यंत्र तैयार हैं।  तब हम लोग निरी चुंगी की कतवार फेंकने की गाड़ी बन रहे हैं।  यह समय एेसा है कि उन्नति की मानो घुड़दौड़ हो रही है।  अमेरिकन, अंग्रेज़ फ़रांसीस आदि तुरकी ताजी सब सरपट्ट दौड़े जाते हैं

मुझको मेरे मित्रों ने कहा था कि तुम इस विषय पर आज कुछ कहो कि हिंदुस्तान की कैसे उन्नति हो सकती है।  भला इस विषय पर मैं और क्या कहूंँ ‘भागवत’ में एक श्लोक है – "नृदेहमाद्यं सुलभं सुदुर्लभं प्लवं सुकल्पं गुरु कर्णधारं।  मयाऽनुकूलेन नभः स्वतेरितुं पुमान् भवाब्धिं न तरेत् स आत्महा। " भगवान कहते हैं कि पहले तो मनुष्य जनम ही बड़ा दुर्लभ है, सो मिला और उस पर गुरु की कृपा और मेरी अनुकूलता।  इतना सामान पाकर भी जो मनुष्य इस संसार-सागर के पार न जाए, उसको आत्महत्यारा कहना चाहिए।  वही दशा इस समय हिंदुस्तान की है

बहुत लोग यह कहैंगे कि हमको पेट के धंधे के मारे छुट्टी ही नहीं रहती बाबा, हम क्या उन्नति करैं? तुम्हारा पेट भरा है तुमको दून की सूझती है।  यह कहना उनकी बहुत भूल है।  इंग्लैंड का पेट भी कभी यों ही खाली था।  उसने एक हाथ से अपना पेट भरा, दूसरे हाथ से उन्नति की राह के काँटों को साफ़ किया।  क्या इंग्लैंड में किसान, खेतवाले, गाड़ीवान, मज़दूर, कोचवान आदि नहीं हैं? किसी देश में भी सभी पेट भरे हुए नहीं होते।  किंतु वे लोग जहाँ खेत जोतते-बोते हैं वहीं उसके साथ यह भी सोचते हैं कि एेसी और कौन नई कल या मसाला बनावैं, जिसमें इस खेती में आगे से दूना अन्न उपजै।  विलायत में गाड़ी के कोचवान भी अखबार पढ़ते हैं।  जब मालिक उतरकर किसी दोस्त के यहाँ गया उसी समय कोचवान ने गद्दी के नीचे से अखबार निकाला।  यहाँ उतनी देर कोचवान हुक्का पिएगा या गप्प करेगा।  सो गप्प भी निकम्मी।  वहाँ के लोग गप्प ही में देश के प्रबंध छाँटते हैं।  सिद्धांत यह कि वहाँ के लोगों का यह सिद्धांत है कि एक छिन भी व्यर्थ न जाए।  उसके बदले यहाँ के लोगों में जितना निकम्मापन हो उतना ही वह बड़ा अमीर समझा जाता है

मर्दुमशुमारी की रिपोर्ट देखने से स्पष्ट होता है कि मनुष्य दिन-दिन यहाँ बढ़ते जाते हैं और रुपया दिन-दिन कमती होता जाता है।  तो अब बिना एेसा उपाय किए काम नहीं चलैगा कि रुपया भी बढ़ै और वह रुपया बिना बुद्धि बढ़े न बढ़ैगा।  भाइयो, राजा-महाराजों का मुँह मत देखो, मत यह आशा रक्खो कि पंडित जी कथा में कोई एेसा उपाय भी बतलावैंगे कि देश का रुपया और बुद्धि बढ़े।  तुम आप ही कमर कसो, आलस छोड़ो।  कब तक अपने को जंगली हूस मूर्ख बोदे डरपोकने पुकरवाओगे।  दौड़ो, इस घोड़दौड़ में जो पीछे पड़े तो फिर कहीं ठिकाना नहीं है।  "फिर कब राम जनकपुर एेहैं। " अबकी जो पीछे पड़े तो फिर रसातल ही पहुंँचोगे।  जब पृथ्वीराज को कैद करके गोरे ले गए तो शहाबुद्दीन के भाई गियासुद्दीन से किसी ने कहा कि वह शब्दभेदी बाण बहुत अच्छा मारता है।  एक दिन सभा नियत हुई और सात लोहे के तावे बाण से फोड़ने को रखे गए।  पृथ्वीराज को लोगों ने पहले ही से अंधा कर दिया था।  संकेत यह हुआ कि जब गियासुद्दीन ‘हूंँ’ करे तब वह तावों पर बाण मारे।  चंद कवि भी उसके साथ कैदी था।  यह सामान देखकर उसने यह दोहा पढ़ा

अपमानं पुरस्कृत्य मानं कृत्वा तु पृष्ठतः

स्वकार्य्यं साधयेत् धीमान् कार्य्यध्वंसो हि मूर्खता

जो लोग अपने को देश हितैषी लगाते हों, वह अपने सुख को होम करके, अपने धन और मान का बलिदान करके कमर कस के उठो।  देखादेखी थोड़े दिन में सब हो जाएगा।  अपनी खराबियों के मूल कारणों को खोजो।  कोई धर्म की आड़ में, कोई देश की चाल की आड़ में, कोई सुख की आड़ में छिपे हैं।  उन चोरों को वहाँ-वहाँ से पकड़-पकड़कर लाओ।  उनको बाँध-बाँधकर कैद करो

अब यह प्रश्न होगा कि भाई, हम तो जानते ही नहीं कि उन्नति और सुधरना किस चिड़िया का नाम है

सब उन्नतियों का मूल धर्म है।  इससे सबके पहले धर्म की ही उन्नति करनी उचित है।  देखो, अँग्रेज़ों की धर्मनीति और राजनीति परस्पर मिली है, इससे उनकी दिन-दिन कैसी उन्नति है।  उनको जाने दो, अपने ही यहाँ देखो! तुम्हारे यहाँ धर्म की आड़ में नाना प्रकार की नीति, समाज-गठन, वैद्यक आदि भरे हुए हैं।  दो-एक मिसाल सुनो।  यही तुम्हारा बलिया का मेला और यहाँ स्नान क्यों बनाया गया है? जिसमें जो लोग कभी आपस में नहीं मिलते, दस-दस, पाँच-पाँच कोस से वे लोग साल में एक जगह एकत्र होकर आपस में मिलें।  एक-दूसरे का दुःख-सुख जानैं।  गृहस्थी के काम की वह चीज़ैं जो गाँव में नहीं मिलती, यहाँ से ले जाएँ।  एकादशी का व्रत क्यों रखा है? जिसमें महीने में दो-एक उपवास से शरीर शुद्ध हो जाए।  गंगा जी नहाने जाते हो तो पहिले पानी सिर पर चढ़ाकर तब पैर डालने का विधान क्यों है? जिसमें तलुए से गरमी सिर में चढ़कर विकार न उत्पन्न करे।  दीवाली इसी हेतु है कि इसी बहाने साल-भर में एक बेर तो सफाई हो जाए।  होली इसी हेतु है कि बसंत की बिगड़ी हवा स्थान-स्थान पर अग्नि बलने से स्वच्छ हो जाए।  यही तिहवार ही तुम्हारी मानो म्युनिसिपालिटी हैं।  एेसे ही सब पर्व, सब तीर्थ व्रत आदि में कोई हिकमत है।  उन लोगों ने धर्मनीति और समाजनीति को दूध-पानी की भाँति मिला दिया है।  खराबी जो बीच में भई है वह यह है कि उन लोगों ने ये धर्म क्यों मानने लिखे थे, इसका लोगों ने मतलब नहीं समझा और इन बातों को वास्तविक धर्म मान लिया।  भाइयो, वास्तविक धर्म तो केवल परमेश्वर के चरण कमल का भजन है।  ये सब तो समाज धर्म हैं जो देशकाल के अनुसार शोधे और बदले जा सकते हैं।  दूसरी खराबी यह हुई कि उन्हीं महात्मा बुद्धिमान ऋषियों के वंश के लोगों ने अपने बाप-दादों का मतलब न समझकर बहुत से नए-नए धर्म बनाकर शास्त्रों में धर दिए।  बस सभी तिथि-व्रत और सभी स्थान तीर्थ हो गए।  सो इन बातों को अब एक बेर आँख खोलकर देख और समझ लीजिए कि फलानी बात उन बुद्धिमान ऋषियों ने क्यों बनाई और उनमें देश और काल के जो अनुकूल और उपकारी हों, उनको ग्रहण कीजिए

मुसलमान भाइयों को भी उचित है कि इस हिंदुस्तान में बसकर वे लोग हिंदुओं को नीचा समझना छोड़ दें।  ठीक भाइयों की भाँति हिंदुओं से बरताव करैं।  एेसी बात, जो हिंदुओं का जी दुखानेवाली हों, न करें।  घर में आग लगै, तब जिठानी – द्यौरानी को आपस का डाह छोड़कर एक साथ वह आग बुझानी चाहिए।  जो बात हिंदुओं को नहीं मयस्सर हैं, वह धर्म के प्रभाव से मुसलमानों को सहज प्राप्त हैं।  उनमें जाति नहीं, खाने-पीने में चौका-चूल्हा नहीं, विलायत जाने में रोक-टोक नहीं।  फिर भी बड़े ही सोच की बात है, मुसलमानों ने अभी तक अपनी दशा कुछ नहीं सुधारी।  अभी तक बहुतों को यही ज्ञान है कि दिल्ली, लखनऊ की बादशाहत कायम है।  यारो! वे दिन गए।  अब आलस, हठधर्मी यह सब छोड़ो।  चलो, हिंदुओं के साथ तुम भी दौड़ो, एक-एक दो होंगे।  पुरानी बातैं दूर करो।  मीरहसन की ‘मसनवी’ और ‘इंदरसभा’ पढ़ाकर छोटेपन ही से लड़कों को सत्यानाश मत करो।  होश सम्हाला नहीं कि पट्टी पार ली, चुस्त कपड़ा पहना और गज़ल गुनगुनाए।  "शौक तिफ़्ली से मुझे गुल की जो दीदार का था

भाई हिंदुओ! तुम भी मत-मतांतर का आग्रह छोड़ो।  आपस में प्रेम बढ़ाओ।  इस महामंत्र का जाप करो।  जो हिंदुस्तान में रहे, चाहे किसी रंग, किसी जाति का क्यों न हो, वह हिंदू।  हिंदू की सहायता करो।  बंगाली, मराठा, पंजाबी, मदरासी, वैदिक, जैन, ब्रह्मो, मुसलमान सब एक का हाथ एक पकड़ो।  कारीगरी जिसमें तुम्हारे यहाँ बढ़ै, तुम्हारा रुपया तुम्हारे ही देश में रहै वह करो।  देखो, जैसे हज़ार धारा होकर गंगा समुद्र में मिली हैं, वैसे ही तुम्हारी लक्ष्मी हज़ार तरह से इंग्लैंड, फरांसीस, जर्मनी, अमेरिका को जाती हैं।  दीआसलाई एेसी तुच्छ वस्तु भी वहीं से आती है।  ज़रा अपने ही को देखो।  तुम जिस मारकीन की धोती पहने हो वह अमेरिका की बिनी है।  जिस लंकिलाट का तुम्हारा अंगा है वह इंग्लैंड का है।  फरांसीस की बनी कंघी से तुम सिर झारते हो और जर्मनी की बनी चरबी की बत्ती तुम्हारे सामने बल रही है

कबीर का जन्म काशी में हुआ था।  कहा जाता है कि वे स्वामी रामानंद के शिष्य थे।  कबीर ने अपनी रचनाओं में स्वयं को जुलाहा और काशी का निवासी कहा है

कबीर ने विधिवत शिक्षा नहीं पाई थी।  उन्होंने कहा भी है कि ‘मसि कागद छुयो नहीं, कलम गही नहिं हाथ’, किंतु वे प्रारंभ से ही संतों और फ़कीरों की संगति में रहे थे

निर्गुण भक्त कवियों की ज्ञानमार्गी शाखा में कबीर का सर्वोच्च स्थान है।  उनके काव्य में धर्म के बाह्याडंबरों का विरोध है और राम-रहीम की एकता की स्थापना का प्रयत्न भी।  उन्होंने जातिगत और धार्मिक पक्षपात का बार-बार खंडन किया है

कबीर के काव्य में गुरु-भक्ति, ईश्वर-प्रेम, ज्ञान तथा वैराग्य, सत्संग और साधु-महिमा, आत्म-बोध और जगत-बोध की अभिव्यक्ति है।  उनकी कविता अनुभव के ठोस धरातल पर टिकी होने के कारण विश्वसनीय और प्रामाणिक है।  कबीर की कविता की भाषा में जनभाषा की सहजता के साथ-साथ भावों की गहराई भी है

कबीर ने मूलतः साखी, सबद, और रमैनी रचे।  उनकी रचनाएँ मुख्यतः कबीर ग्रंथावली में संगृहीत हैं, किंतु कबीर पंथ में बीजक का विशेष महत्त्व है।  कबीर की कुछ रचनाएँ गुरुग्रंथ साहब में भी संकलित हैं

दूसरे पद में कबीर ने खुद को विरहिणी स्त्री के रूप में प्रस्तुत करते हुए प्रियतम से घर लौटने की आकांक्षा व्यक्त की है।  दाम्पत्य प्रेम और घर की महत्ता इस पद के केंद्र में है

अरे इन दोहुन राह न पाई

हिंदू अपनी करै बड़ाई गागर छुवन न देई

बेस्या के पायन-तर सोवै यह देखो हिंदुआई

मुसलमान के पीर-औलिया मुर्गी मुर्गा खाई

खाला केरी बेटी ब्याहै घरहिं में करै सगाई

बाहर से इक मुर्दा लाए धोय-धाय चढ़वाई

सब सखियाँ मिलि जेंवन बैठीं घर-भर करै बड़ाई

हिंदुन की हिंदुवाई देखी तुरकन की तुरकाई

कहैं कबीर सुनों भाई साधो कौन राह ह्वै जाई

बालम, आवो हमारे गेह रे

तुम बिन दुखिया देह रे

सब कोई कहै तुम्हारी नारी, मोकों लगत लाज रे

दिल से नहीं लगाया, तब लग कैसा सनेह रे

अन्न न भावै नींद न आवै, गृह-बन धरै न धीर रे

कामिन को है बालम प्यारा, ज्यों प्यासे को नीर रे

है कोई एेसा पर-उपकारी, पिवसों कहै सुनाय रे

अब तो बेहाल कबीर भयो है, बिन देखे जिव जाय रे
