प्रेमचंद का जन्म सन् 1880 में बनारस के  लमही गाँव में हुआ था।  उनका मूल नाम  धनपत राय था।  प्रेमचंद का बच पन अभावों में बीता और  शिक्षाबी.ए. तक ही हो पाई ।  उन्होंने शिक्षा विभाग में  नौकरी की परंतु असहयोग आ ंदोलन में सक्रिय भाग लेने के  लिए सरकारी नौकरी से त्यागपत्र  दे दिया और लेखन कार्य  के प्रति पूरी तरह समर्पि त हो गए।  सन् 1936 में  इस महान कथाकार का देहांत हो  गया।  प्रेमचंद की कहानियाँ   के आठ भागों में संक लित हैं।    उनके प्रमुख  उपन्यास हैं।  उन्होंने   आदि  पत्रिकाओं का संपादन भी किया।   कथा साहित्य के अतिरिक्त प्रेमचंद  ने निबंध एवं अन्य प्रकार  का गद्य लेखन भी प्रचुर मात्रा म ें किया।  प्रेमचंद साहित्य  को सामाजिक परिवर्तन का सशक्त  माध्यम मानते थे।  उन्होंने जिस  गाँव और शहर के परिवेश  को देखा और जिया उसकी  अभिव्यक्ति उनके कथा साहित्य  में मिलती है।  किसानों और मज़दूरों  की दयनीय स्थिति, दलितों का  शोषण, समाज में स्त्री की  दुर्दशा और स्वाधीनता आंदोलन आदि  उनकी रचनाओं के मूल विषय  हैं।  प्रेमचंद के कथा साहित्य  का संसार बहुत व्यापक है।   उसमें मनुष्य ही नहीं पशु-पक्षियों  को भी अद्भुत आत्मीयता मिली  है।  बड़ी से बड़ी बात को सरल भाषा में सीधे  और संक्षेप में कहना प्रेमचंद के  लेखन की प्रमुख विशेषता  है।  उनकी भाषा सरल, सजीव एवं मुहावरेदार है तथा उन्होंने   लोक प्रचलित शब्दों का प्रयोग कु शलतापूर्वक किया है।  कहानी एेसी रचना है जिसमें जीवन के किसी अंग या किसी एक मनोभाव को प्रदर्शित करना ही लेखक का उद्देश्य रहता है।  उसके चरित्र, उसकी शैली, उसका कथा-विन्यास सभी उसी एक भाव को पुष्ट करते हैं।    अच्छा ग जानवरों में गधा सबसेज़्यादा बुद्धिहीन समझा जाता है।  हम जब किसी आदमी को परले दरजे का बेवकूफ़ कहना चाहते हैं, तो उसे गधा कहते हैं।  गधा सचमुच बेवकूफ़ है, या उसके सीधेपन, उसकी निरापद सहिष्णुता ने उसे यह पदवी दे दी है, इसका निश्चय नहीं किया जा सकता।  गायें सींग मारती हैं, ब्याई हुई गाय तो अनायास ही सिंहनी का रूप धारण कर लेती है।  कुत्ता भी बहुत गरीब जानवर है, लेकिन कभी-कभी उसे भी क्रोध आ ही जाता है; किंतु गधे को कभी क्रोध करते नहीं सुना, न देखा।  जितना चाहो गरीब को मारो, चाहे जैसी खराब, सड़ी हुई घास सामने डाल दो, उसके चेहरे पर कभी असंतोष की छाया भी न दिखाई देगी।  वैशाख में चाहे एकाध बार कुलेल कर लेता हो; पर हमने तो उसे कभी खुश होते नहीं देखा।  उसके चेहरे पर एक विषाद स्थायी रूप से छाया रहता है।  सुख-दुख, हानि-लाभ, किसी भी दशा में उसे बदलते नहीं देखा।  ऋषियों-मुनियों के जितने गुण हैं वे सभी उसमें पराकाष्ठा को पहुँच गए हैं; पर आदमी उसे बेवकूफ़ कहता है।  सद्गुणों का इतना अनादर कहीं नहीं देखा।  कदाचित सीधापन संसार के लिए उपयुक्त नहीं है।  देखिए न, भारतवासियों की अफ्रीका में क्या दुर्दशा हो रही है? क्यों अमरीका में उन्हें घुसने नहीं दिया जाता? बेचारे शराब नहीं पीते, चार पैसे कुसमय के लिए बचाकर रखते हैं, जी तोड़कर काम करते हैं, किसी से लड़ाई-झगड़ा नहीं करते, चार बातें सुनकर गम खा जाते हैं फिर भी बदनाम हैं।  कहा जाता है, वे जीवन के आदर्श को नीचा करते हैं।  अगर वे भी ईंट का जवाब पत्थर से देना सीख जाते तो शायद सभ्य कहलाने लगते।  जापान की मिसाल सामने है।  एक ही विजय ने उसे संसार की सभ्य जातियों में गण्य बना दिया।  लेकिन गधे का एक छोटा भाई और भी है, जो उससे कम ही गधा है, और वह है ‘बैल’।  जिस अर्थ में हम गधे का प्रयोग करते हैं, कुछ उसी से मिलते-जुलते अर्थ में ‘बछिया के ताऊ’ का भी प्रयोग करते हैं।  कुछ लोग बैल को शायदबेवकूफ़ों में सर्वश्रेष्ठ कहेंगे; मगर हमारा विचार एेसा नहीं है।  बैल कभी-कभी मारता भी है, कभी-कभी अड़ियल बैल भी देखने में आता है।  और भी कई रीतियों से अपना असंतोष प्रकट कर देता है; अतएव उसका स्थान गधे से नीचा है।  झूरी काछी के दोनों बैलों के नाम थे हीरा और मोती।  दोनाें पछाईं जाति के थे–देखने में सुंदर, काम में चौकस, डील में ऊँचे।  बहुत दिनों साथ रहते-रहते दोनों में भाईचारा हो गया था।  दोनों आमने-सामने या आस-पास बैठे हुए एक-दूसरे से मूक-भाषा में विचार-विनिमय करते थे।  एक, दूसरे के मन की बात कैसे समझ जाता था, हम नहीं कह सकते।  अवश्य ही उनमें कोई एेसी गुप्त शक्ति थी, जिससे जीवों में श्रेष्ठता का दावा करने वाला मनुष्य वंचित है।  दोनों एक-दूसरे को चाटकर और सूँघकर अपना प्रेम प्रकट करते, कभी-कभी दोनों सींग भी मिला लिया करते थे–विग्रह के नाते से नहीं, केवल विनोद के भाव से, आत्मीयता के भाव से, जैसे दोस्तों में घनिष्ठता होते ही धौल-धप्पा होने लगता है।  इसके बिना दोस्ती कुछ फुसफुसी, कुछ हलकी-सी रहती है, जिस परज़्यादा विश्वास नहीं किया जा सकता।  जिस वक्त ये दोनों बैल हल या गाड़ी में जोत दिए जाते और गरदन हिला-हिलाकर चलते, उस वक्त हर एक की यही चेष्टा होती थी किज़्यादा-से-ज़्यादा बोझ मेरी ही गरदन पर रहे।  दिन-भर के बाद दोपहर या संध्या को दोनों खुलते, तो एक-दूसरे को चाट-चूटकर अपनी थकान मिटा लिया करते।  नाँद में खली-भूसा पड़ जाने के बाद दोनों साथ उठते, साथ नाँद में मुँह डालते और साथ ही बैठते थे।  एक मुँह हटा लेता, तो दूसरा भी हटा लेता था।  संयोग की बात, झूरी ने एक बार गोईं को ससुराल भेज दिया।  बैलों को क्या मालूम, वे क्यों भेजे जा रहे हैं।  समझे, मालिक ने हमें बेच दिया।  अपना यों बेचा जाना उन्हें अच्छा लगा या बुरा, कौन जाने, पर झूरी के साले गया को घर तक गोईं ले जाने में दाँतों पसीना आ गया।  पीछे से हाँकता तो दोनों दाएँ-बाएँ भागते, पगहिया पकड़कर आगे से खींचता, तो दोनों पीछे कोज़ोर लगाते।  मारता तो दोनों सींग नीचे करके हुँकारते।  अगर ईश्वर ने उन्हें वाणी दी होती, तो झूरी से पूछते–तुम हम गरीबों को क्यों निकाल रहे हो? हमने तो तुम्हारी सेवा करने में कोई कसर नहीं उठा रखी।  अगर इतनी मेहनत से काम न चलता था तो और काम ले लेते।  हमें तो तुम्हारी चाकरी में मर जाना कबूल था।  हमने कभी दाने-चारे की शिकायत नहीं की।  तुमने जो कुछ खिलाया, वह सिर झुकाकर खा लिया, फिर तुमने हमें इसज़ालिम के हाथ क्यों बेच दिया? संध्या समय दोनों बैल अपने नए स्थान पर पहुँचे।  दिन-भर के भूखे थे, लेकिन जब नाँद में लगाए गए, तो एक ने भी उसमें मुँह न डाला।  दिल भारी हो रहा था।  जिसे उन्होंने अपना घर समझ रखा था, वह आज उनसे छूट गया था।  यह नया घर, नया गाँव, नए आदमी, उन्हें बेगानों-से लगते थे।   दोनों ने अपनी मूक-भाषा में सलाह की, एक-दूसरे को कनखियों से देखा और लेट गए।  जब गाँव में सोता पड़ गया, तो दोनों नेज़ोर मारकर पगहे तुड़ा डाले और घर की तरफ़ चले।  पगहे बहुत मज़बूत थे।  अनुमान न हो सकता था कि कोई बैल उन्हें तोड़ सकेगा; पर इन दोनों में इस समय दूनी शक्ति आ गई थी।  एक-एक झटके में रस्सियाँ टूट गईं।   झूरी प्रातःकाल सोकर उठा, तो देखा कि दोनों बैल चरनी पर खड़े हैं।  दोनों की गरदनों में आधा-आधा गराँव लटक रहा है।  घुटने तक पाँव कीचड़ से भरे हैं और दोनों की आँखों में विद्रोहमय स्नेह झलक रहा है।  झूरी बैलों को देखकर स्नेह से गद्गद हो गया।  दौड़कर उन्हें गले लगा लिया।  प्रेमालिंगन और चुंबन का वह दृश्य बड़ा ही मनोहर था।  घर और गाँव के लड़के जमा हो गए और तालियाँ बजा-बजाकर उनका स्वागत करने लगे।  गाँव के इतिहास में यह घटना अभूतपूर्व न होने पर भी महत्वपूर्ण थी।  बाल-सभा ने निश्चय किया, दोनों पशु-वीरों को अभिनंदन-पत्र देना चाहिए।  कोई अपने घर से रोटियाँ लाया, कोई गुड़, कोई चोकर, कोई भूसी।  एक बालक ने कहा–एेसे बैल किसी के पास न होंगे।  दूसरे ने समर्थन किया–इतनी दूर से दोनों अकेले चले आए।  तीसरा बोला–बैल नहीं हैं वे, उस जनम के आदमी हैं।  इसका प्रतिवाद करने का किसी को साहस न हुआ।  झूरी की स्त्री ने बैलों को द्वार पर देखा, तो जल उठी।  बोली–कैसे नमकहराम बैल हैं कि एक दिन वहाँ काम न किया; भाग खड़े हुए।  झूरी अपने बैलों पर यह आक्षेप न सुन सका–नमकहराम क्यों हैं? चारा-दाना न दिया होगा, तो क्या करते? स्त्री ने रोब के साथ कहा–बस, तुम्हीं तो बैलों को खिलाना जानते हो, और तो सभी पानी पिला-पिलाकर रखते हैं।  झूरी ने चिढ़ाया–चारा मिलता तो क्यों भागते? स्त्री चिढ़ी–भागे इसलिए कि वे लोग तुम-जैसे बुद्धुओं की तरह बैलों को सहलाते नहीं।  खिलाते हैं, तो रगड़कर जोतते भी हैं।  ये दोनों ठहरे कामचोर, भाग निकले।  अब देखूँ, कहाँ से खली और चोकर मिलता है! सूखे भूसे के सिवा कुछ न दूँगी, खाएँ चाहें मरें।  वही हुआ।  मजूर को कड़ी ताकीद कर दी गई कि बैलों को खाली सूखा भूसा दिया जाए।  बैलों ने नाँद में मुँह डाला, तो फीका-फीका।  न कोई चिकनाहट, न कोई रस! क्या खाएँ? आशा-भरी आँखों से द्वार की ओर ताकने लगे।  झूरी ने मजूर से कहा–थोड़ी-सी खली क्यों नहीं डाल देता बे? ‘मालकिन मुझे मार ही डालेंगी। ’ ‘चुराकर डाल आ। ’ ‘न दादा, पीछे से तुम भी उन्हीं की-सी कहोगे। ’ दूसरे दिन झूरी का साला फिर आया और बैलों को ले चला।  अबकी उसने दोनों को गाड़ी में जोता।  दो-चार बार मोती ने गाड़ी को सड़क की खाई में गिराना चाहा; पर हीरा ने संभाल लिया।  वहज़्यादा सहनशील था।  संध्या-समय घर पहुँचकर उसने दोनों को मोटी रस्सियों से बाँधा और कल की शरारत का मज़ा चखाया।  फिर वही सूखा भूसा डाल दिया।  अपने दोनों बैलों को खली, चूनी सब कुछ दी।  दोनों बैलों का एेसा अपमान कभी न हुआ था।  झूरी इन्हें फूल की छड़ी से भी न छूता था।  उसकी टिटकार पर दोनों उड़ने लगते थे।  यहाँ मार पड़ी।  आहत-सम्मान की व्यथा तो थी ही, उस पर मिला सूखा भूसा! नाँद की तरफ आँखें तक न उठाईं।  दूसरे दिन गया ने बैलों को हल में जोता, पर इन दोनों ने जैसे पाँव न उठाने की कसम खा ली थी।  वह मारते-मारते थक गया; पर दोनों ने पाँव न उठाया।  एक बार जब उस निर्दयी ने हीरा की नाक पर खूब डंडे जमाए, तो मोती का गुस्सा काबू के बाहर हो गया।  हल लेकर भागा।  हल, रस्सी, जुआ, जोत, सब टूट-टाट कर बराबर हो गया।  गले में बड़ी-बड़ी रस्सियाँ न होतीं, तो दोनों पकड़ाई में न आते।  हीरा ने मूक-भाषा में कहा–भागना व्यर्थ है।  मोती ने उत्तर दिया–तुम्हारी तो इसने जान ही ले ली थी।  ‘पड़ने दो, बैल का जन्म लिया है, तो मार से कहाँ तक बचेंगे?’ ‘गया दो आदमियों के साथ दौड़ा आ रहा है।  दोनों के हाथों में लाठियाँ हैं। ’ मोती बोला–कहो तो दिखा दूँ कुछ मज़ा मैं भी।  लाठी लेकर आ रहा है।  हीरा ने समझाया–नहीं भाई! खड़े हो जाओ।  ‘मुझे मारेगा, तो मैं भी एक-दो को गिरा दूँगा!’ ‘नहीं।  हमारी जाति का यह धर्म नहीं है। ’ मोती दिल में एेंठकर रह गया।  गया आ पहुँचा और दोनों को पकड़ कर ले चला।  कुशल हुई कि उसने इस वक्त मारपीट न की, नहीं तो मोती भी पलट पड़ता।  उसके तेवर देखकर गया और उसके सहायक समझ गए कि इस वक्त टाल जाना ही मसलहत है।  आज दोनों के सामने फिर वही सूखा भूसा लाया गया।  दोनों चुपचाप खड़े रहे।  घर के लोग भोजन करने लगे।  उस वक्त छोटी-सी लड़की दो रोटियाँ लिए निकली, और दोनों के मुँह में देकर चली गई।  उस एक रोटी से इनकी भूख तो क्या शांत होती; पर दोनों के हृदय को मानो भोजन मिल गया।  यहाँ भी किसी सज्जन का वास है।  लड़की भैरो की थी।  उसकी माँ मर चुकी थी।  सौतेली माँ उसे मारती रहती थी, इसलिए इन बैलों से उसे एक प्रकार की आत्मीयता हो गई थी।   दोनों दिन-भर जोते जाते, डंडे खाते, अड़ते।  शाम को थान पर बाँध दिए जाते और रात को वही बालिका उन्हें दो रोटियाँ खिला जाती।   प्रेम के इस प्रसाद की यह बरकत थी कि दो-दो गाल सूखा भूसा खाकर भी दोनों दुर्बल न होते थे, मगर दोनों की आँखों में, रोम-रोम में विद्रोह भरा हुआ था।  एक दिन मोती ने मूक-भाषा में कहा–अब तो नहीं सहा जाता, हीरा! ‘क्या करना चाहते हो?’ ‘एकाध को सींगों पर उठाकर फेंक दूँगा। ’ ‘लेकिन जानते हो, वह प्यारी लड़की, जो हमें रोटियाँ खिलाती है, उसी की लड़की है, जो इस घर का मालिक है।  यह बेचारी अनाथ  न हो जाएगी?’  ‘तो मालकिन को न फेंक दूँ।  वही तो उस लड़की को मारती है। ’ ‘लेकिन औरत जात पर सींग चलाना मना है, यह भूले जाते हो। ’ ‘तुम तो किसी तरह निकलने ही नहीं देते।  बताओ, तुड़ाकर भाग चलें। ’ ‘हाँ, यह मैं स्वीकार करता हूँ, लेकिन इतनी मोटी रस्सी टूटेगी कैसे?’ ‘इसका एक उपाय है।  पहले रस्सी को थोड़ा-सा चबा लो।  फिर एक झटके में जाती है। ’ रात को जब बालिका रोटियाँ खिलाकर चली गई, दोनों रस्सियाँ चबाने लगे, पर मोटी रस्सी मुँह में न आती थी।  बेचारे बार-बार ज़ोर लगाकर रह जाते थे।   सहसा घर का द्वार खुला और वही लड़की निकली।  दोनों सिर झुकाकर उसका हाथ चाटने लगे।  दोनों की पूँछें खड़ी हो गईं।  उसने उनके माथे सहलाए और बोली– खोले देती हूँ।  चुपके से भाग जाओ, नहीं तो यहाँ लोग मार डालेंगे।  आज घर में सलाह हो रही है कि इनकी नाकों में नाथ डाल दी जाए।  उसने गराँव खोल दिया, पर दोनों चुपचाप खड़े रहे।  मोती ने अपनी भाषा में पूछा–अब चलते क्यों नहीं? हीरा ने कहा–चलें तो लेकिन कल इस अनाथ पर आफत आएगी।  सब इसी पर संदेह करेंगे।  सहसा बालिका चिल्लाई–दोनों फूफावाले बैल भागे जा रहे हैं।  ओ दादा! दादा! दोनों बैल भागे जा रहे हैं, जल्दी दौड़ो।  गया हड़बड़ाकर भीतर से निकला और बैलों को पकड़ने चला।  वे दोनाें भागे।  गया ने पीछा किया।  और भी तेज़ हुए।  गया ने शोर मचाया।  फिर गाँव के कुछ आदमियों को भी साथ लेने के लिए लौटा।  दोनों मित्रों को भागने का मौका मिल गया।  सीधे दौड़ते चले गए।  यहाँ तक कि मार्ग का ज्ञान न रहा।  जिस परिचित मार्ग से आए थे, उसका यहाँ पता न था।  नए-नए गाँव मिलने लगे।  तब दोनों एक खेत के किनारे खड़े होकर सोचने लगे, अब क्या करना चाहिए।  हीरा ने कहा–मालूम होता है, राह भूल गए।  ‘तुम भी बेतहाशा भागे।  वहीं उसे मार गिराना था। ’ ‘उसे मार गिराते, तो दुनिया क्या कहती? वह अपना धर्म छोड़ दे, लेकिन हम अपना धर्म क्यों छोड़ें?’ दोनों भूख से व्याकुल हो रहे थे।  खेत में मटर खड़ी थी।  चरने लगे।  रह-रहकर आहट ले लेते थे, कोई आता तो नहीं है।  जब पेट भर गया, दोनों ने आज़ादी का अनुभव किया, तो मस्त होकर उछलने-कूदने लगे।  पहले दोनों ने डकार ली।  फिर सींग मिलाए और एक-दूसरे को ठेलने लगे।  मोती ने हीरा को कई कदम पीछे हटा दिया, यहाँ तक कि वह खाई में गिर गया।  तब उसे भी क्रोध आया।  संभलकर उठा और फिर मोती से मिल गया।  मोती ने देखा–खेल में झगड़ा हुआ चाहता है, तो किनारे हट गया।  अरे! यह क्या? कोई साँड डौंकता चला आ रहा है।  हाँ, साँड ही है।  वह सामने आ पहुँचा।  दोनों मित्र बगलें झाँक रहे हैं।  साँड पूरा हाथी है।  उससे भिड़ना जान से हाथ धोना है; लेकिन न भिड़ने पर भी जान बचती नहीं नज़र आती।  इन्हीं की तरफ़ आ भी रहा है।  कितनी भयंकर सूरत है! मोती ने मूक-भाषा में कहा–बुरे फँसे।  जान बचेगी? कोई उपाय सोचो।  हीरा ने चिंतित स्वर में कहा–अपने घमंड में भूला हुआ है।  आरज़ू-विनती न सुनेगा।  ‘भाग क्यों न चलें?’ ‘भागना कायरता है। ’ ‘तो फिर यहीं मरो।  बंदा तो नौ-दो-ग्यारह होता है। ’ ‘और जो दौड़ाए?’ ‘तो फिर कोई उपाय सोचो जल्द!’ ‘उपाय यही है कि उस पर दोनों जने एक साथ चोट करें? मैं आगे से रगेदता हूँ, तुम पीछे से रगेदो, दोहरी मार पड़ेगी, तो भाग खड़ा होगा।  मेरी ओर झपटे, तुम बगल से उसके पेट में सींग घुसेड़ देना।  जान जोखिम है; पर दूसरा उपाय नहीं है। ’ दोनों मित्र जान हथेलियों पर लेकर लपके।  साँड को भी संगठित शत्रुओं से लड़ने का तजरबा न था।  वह तो एक शत्रु से मल्लयुद्ध करने का आदी था।  ज्यों ही हीरा पर झपटा, मोती ने पीछे से दौड़ाया।  साँड उसकी तरफ़ मुड़ा, तो हीरा ने रगेदा।  साँड चाहता था कि एक-एक करके दोनों को गिरा ले; पर ये दोनों भी उस्ताद थे।  उसे वह अवसर न देते थे।  एक बार साँड झल्लाकर हीरा का अंत कर देने के लिए चला कि मोती ने बगल से आकर पेट में सींग भोंक दिया।  साँड क्रोध में आकर पीछे फिरा तो हीरा ने दूसरे पहलू में सींग चुभा दिया।  आखिर बेचाराज़ख्मी होकर भागा और दोनों मित्रों ने दूर तक उसका पीछा किया।  यहाँ तक कि साँड बेदम होकर गिर पड़ा।  तब दोनों ने उसे छोड़ दिया।  दोनों मित्र विजय के नशे में झूमते चले जाते थे।  मोती ने अपनी सांकेतिक भाषा में कहा–मेरा जी तो चाहता था कि बच्चा को मार ही डालूँ

राहुल सांकृत्यायन का जन्म सन् 1893 में उनके ननिहाल गाँव पंदहा, ज़िला आज़मगढ़ (उत्तर प्रदेश) में हुआ।  उनका पैतृक गाँव कनैला था।  उनका मूल नाम केदार पांडेय था।  उनकी शिक्षा काशी, आगरा और लाहौर में हुई।  सन् 1930 में उन्होंने श्रीलंका जाकर बौद्ध धर्म ग्रहण कर लिया।  तबसे उनका नाम राहुल सांकृत्यायन हो गया।  राहुल जी पालि, प्राकृत, अपभ्रंश, तिब्बती, चीनी, जापानी, रूसी सहित अनेक भाषाओं के जानकार थे।  उन्हें महापंडित कहा जाता था।  सन् 1963 में उनका देहांत हो गया। राहुल सांकृत्यायन ने उपन्यास, कहानी, आत्मकथा, यात्रावृत्त, जीवनी, आलोचना, शोध आदि अनेक विधाओं में साहित्य-सृजन किया।  इतना ही नहीं उन्होंने अनेक ग्रंथों का हिंदी में अनुवाद भी किया।  मेरी जीवन यात्रा (छह भाग), दर्शन-दिग्दर्शन, बाइसवीं सदी, वोल्गा से गंगा, भागो नहीं दुनिया को बदलो, दिमागी गुलामी, घुमक्कड़ शास्त्र उनकी प्रमुख कृतियाँ हैं।  साहित्य के अलावा दर्शन, राजनीति, धर्म, इतिहास, विज्ञान आदि विभिन्न विषयों पर राहुल जी द्वारा रचित पुस्तकों की संख्या लगभग 150 है।  राहुल जी ने बहुत सी लुप्तप्राय सामग्री का उद्धार कर अत्यंत महत्वपूर्ण कार्य किया है। यात्रावृत्त लेखन में राहुल जी का स्थान अन्यतम है।  उन्होंने घुमक्कड़ी का शास्त्र रचा और उससे होने वाले लाभों का विस्तार से वर्णन करते हुए मंज़िल के स्थान पर यात्रा को ही घुमक्कड़ का उद्देश्य बताया।  घुमक्कड़ी से मनोरंजन, ज्ञानवर्धन एवं अज्ञात स्थलों की जानकारी के साथ-साथ भाषा एवं संस्कृति का भी आदान-प्रदान होता है।  राहुल जी ने विभिन्न स्थानों के भौगोलिक वर्णन के अतिरिक्त वहाँ के जन-जीवन की सुंदर झाँकी प्रस्तुत की है। संकलित अंश राहुल जी की प्रथम तिब्बत यात्रा से लिया गया है जो उन्होंने सन् 1929-30 में नेपाल के रास्ते की थी।  उस समय भारतीयों को तिब्बत यात्रा की अनुमति नहीं थी, इसलिए उन्होंने यह यात्रा एक भिखमंगे के छद्म वेश में की थी।  इसमें तिब्बत की राजधानी ल्हासा की ओर जाने वाले दुर्गम रास्तों का वर्णन उन्होंने बहुत ही रोचक शैली में किया है।  इस यात्रा-वृत्तांत से हमें उस समय के तिब्बती समाज के बारे में भी जानकारी मिलती है।  वह नेपाल से तिब्बत जाने का मुख्य रास्ता है।  फरी-कलिङ्पोङ् का रास्ता जब नहीं खुला था, तो नेपाल ही नहीं हिंदुस्तान की भी चीज़ें इसी रास्ते तिब्बत जाया करती थीं।  यह व्यापारिक ही नहीं सैनिक रास्ता भी था, इसीलिए जगह-जगह फ़ौजी चौकियाँ और किले बने हुए हैं, जिनमें कभी चीनी पलटन रहा करती थी।  आजकल बहुत से फ़ौजी मकान गिर चुके हैं।  दुर्ग के किसी भाग में, जहाँ किसानों ने अपना बसेरा बना लिया है, वहाँ घर कुछ आबाद दिखाई पड़ते हैं।  एेसा ही परित्यक्त एक चीनी किला था।  हम वहाँ चाय पीने के लिए ठहरे।  तिब्बत में यात्रियों के लिए बहुत सी तकलीफ़ें भी हैं और कुछ आराम की बातें भी।  वहाँ जाति-पाँति, छुआछूत का सवाल ही नहीं है और न औरतें परदा ही करती हैं।  बहुत निम्नश्रेणी के भिखमंगों को लोग चोरी के डर से घर के भीतर नहीं आने देते; नहीं तो आप बिलकुल घर के भीतर चले जा सकते हैं।  चाहे आप बिलकुल अपरिचित हों, तब भी घर की बहू या सासु को अपनी झोली में से चाय दे सकते हैं।  वह आपके लिए उसे पका देगी।  मक्खन और सोडा-नमक दे दीजिए, वह चाय चोङी में कूटकर उसे दूधवाली चाय के रंग की बना के मिट्टी के टोटीदार बरतन (खोटी) में रखके आपको दे देगी।  यदि बैठक की जगह चूल्हे से दूर है और आपको डर है कि सारा मक्खन आपकी चाय में नहीं पड़ेगा, तो आप खुद जाकर चोङी में चाय मथकर ला सकते हैं।  चाय का रंग तैयार हो जाने पर फिर नमक-मक्खन डालने की ज़रूरत होती है। परित्यक्त चीनी किले से जब हम चलने लगे, तो एक आदमी राहदारी माँगने आया।  हमने वह दोनों चिटें उसे दे दीं।  शायद उसी दिन हम थोङ्ला के पहले के आखिरी गाँव में पहुँच गए।  यहाँ भी सुमति के जान-पहचान के आदमी थे और भिखमंगेे रहते भी ठहरने के लिए अच्छी जगह मिली।  पाँच साल बाद हम इसी रास्ते लौटे थे और भिखमंगे नहीं, एक भद्र यात्री के वेश में घोड़ों पर सवार होकर आए थे; किंतु उस वक्त किसी ने हमें रहने के लिए जगह नहीं दी, और हम गाँव के एक सबसे गरीब झोपड़े में ठहरे थे।  बहुत कुछ लोगों की उस वक्त की मनोवृत्ति पर ही निर्भर है, खासकर शाम के वक्त छङ् पीकर बहुत कम होश-हवास को दुरुस्त रखते हैं। अब हमें सबसे विकट डाँड़ा थोङ्ला पार करना था।  डाँड़े तिब्बत में सबसे खतरे की जगहें हैं।  सोलह-सत्रह हज़ार फीट की ऊँचाई होने के कारण उनके दोनों तरफ़ मीलों तक कोई गाँव-गिराँव नहीं होते।  नदियों के मोड़ और पहाड़ों के कोनों के कारण बहुत दूर तक आदमी को देखा नहीं जा सकता।  डाकुओं के लिए यही सबसे अच्छी जगह है।  तिब्बत में गाँव में आकर खून हो जाए, तब तो खूनी को सज़ा भी मिल सकती है, लेकिन इन निर्जन स्थानों में मरे हुए आदमियों के लिए कोई परवाह नहीं करता।  सरकार खुफ़िया-विभाग और पुलिस पर उतना खर्च नहीं करती और वहाँ गवाह भी तो कोई नहीं मिल सकता।  डकैत पहिले आदमी को मार डालते हैं, उसके बाद देखते हैं कि कुछ पैसा है कि नहीं।  हथियार का कानून न रहने के कारण यहाँ लाठी की तरह लोग पिस्तौल, बंदूक लिए फिरते हैं।  डाकू यदि जान से न मारे तो खुद उसे अपने प्राणों का खतरा है।  गाँव में हमें मालूम हुआ कि पिछले ही साल थोङ्ला माँगने के पास खून हो गया।  शायद खून की हम उतनी परवाह नहीं करते, क्योंकि हम भिखमंगे थे और जहाँ-कहीं वैसी सूरत देखते, टोपी उतार जीभ निकाल, "कुची-कुची (दया-दया) एक पैसा" कहते भीख माँगने लगते।  लेकिन पहाड़ की ऊँची चढ़ाई थी, पीठ पर सामान लादकर कैसे चलते? और अगला पड़ाव 16-17 मील से कम नहीं था।  मैंने सुमति से कहा कि यहाँ से लङ्कोर तक के लिए दो घोड़े कर लो, सामान भी रख लेंगे और चढ़े चलेंगे। दूसरे दिन हम घोड़ों पर सवार होकर ऊपर की ओर चले।  डाँड़े से पहिले एक जगह चाय पी और दोपहर के वक्त डाँड़े के ऊपर जा पहुँचे।  हम समुद्रतल से 17-18 हज़ार फीट ऊँचे खड़े थे।  हमारी दक्खिन तरफ़ पूरब से पच्छिम की ओर हिमालय के हज़ारों श्वेत शिखर चले गए थे।  भीटे की ओर दीखने वाले पहाड़ बिलकुल नंगे थे, न वहाँ बरफ़ की सफ़ेदी थी, न किसी तरह की हरियाली।  उत्तर की तरफ़ बहुत कम बरफ़ वाली चोटियाँ दिखाई पड़ती थीं।  सर्वोच्च स्थान पर डाँड़े के देवता का स्थान था, जो पत्थरों के ढेर, जानवरों की सींगों और रंग-बिरंगे कपड़े की झंडियों से सजाया गया था।  अब हमें बराबर उतराई पर चलना था।  चढ़ाई तो कुछ दूर थोड़ी मुश्किल थी, लेकिन उतराई बिलकुल नहीं

श्यामाचरण दुबे का जन्म सन् 1922 में मध्य प्रदेश के बुंदेलखंड क्षेत्र में हुआ।  उन्होंने नागपुर विश्वविद्यालय से मानव विज्ञान में पीएच.डी. की।  वे भारत के अग्रणी समाज वैज्ञानिक रहे हैं।  उनका देहांत सन् 1996 में हुआ। मानव और संस्कृति, परंपरा और इतिहास बोध, संस्कृति तथा शिक्षा, समाज और भविष्य, भारतीय ग्राम, संक्रमण की पीड़ा, विकास का समाजशास्त्र, समय और संस्कृति हिंदी में  उनकी प्रमुख पुस्तकें हैं।  प्रो. दुबे ने विभिन्न विश्वविद्यालयों में अध्यापन किया तथा अनेक संस्थानों में प्रमुख पदों पर रहे।  जीवन, समाज और संस्कृति के ज्वलंत विषयों पर उनके विश्लेषण एवं स्थापनाएँ उल्लेखनीय हैं।  भारत की जनजातियों और ग्रामीण समुदायों पर केंद्रित उनके लेखों ने बृहत समुदाय का ध्यान आकर्षित किया है।  वे जटिल विचारों को तार्किक विश्लेषण के साथ सहज भाषा में प्रस्तुत करते हैं। उपभोक्तावाद की संस्कृति निबंध बाज़ार की गिरफ़्त में आ रहे समाज की वास्तविकता को प्रस्तुत करता है।  लेखक का मानना है कि हम विज्ञापन की चमक-दमक के कारण वस्तुओं के पीछे भाग रहे हैं, हमारी निगाह गुणवत्ता पर नहीं है।  संपन्न और अभिजन वर्ग द्वारा प्रदर्शनपूर्ण जीवन शैली अपनाई जा रही है, जिसे सामान्य जन भी ललचाई  निगाहों से देखते हैं।  यह सभ्यता के विकास की चिंताजनक बात है, जिसे उपभोक्तावाद ने परोसा है।  लेखक की यह बात महत्वपूर्ण है कि जैसे-जैसे यह दिखावे की संस्कृति फैलेगी, सामाजिक अशांति और विषमता भी बढ़ेगी। धीरे-धीरे सब कुछ बदल रहा है।  एक नयी जीवन-शैली अपना वर्चस्व स्थापित कर रही है।  उसके साथ आ रहा है एक नया जीवन-दर्शन–उपभोक्तावाद का दर्शन।  उत्पादन बढ़ाने पर ज़ोर है चारों ओर।  यह उत्पादन आपके लिए है; आपके भोग के लिए है, आपके सुख के लिए है।  ‘सुख’ की व्याख्या बदल गई है।  उपभोग-भोग ही सुख है।  एक सूक्ष्म बदलाव आया है नई स्थिति में।  उत्पाद तो आपके लिए हैं, पर आप यह भूल जाते हैं कि जाने-अनजाने आज के माहौल में आपका चरित्र भी बदल रहा है और आप उत्पाद को समर्पित होते जा रहे हैं। विलासिता की सामग्रियों से बाज़ार भरा पड़ा है, जो आपको लुभाने की जी तोड़ कोशिश में निरंतर लगी रहती हैं।  दैनिक जीवन में काम आने वाली वस्तुओं को ही लीजिए।  टूथ-पेस्ट चाहिए? यह दाँतों को मोती जैसा चमकीला बनाता है, यह मुँह की दुर्गंध हटाता है।  यह मसूड़ों को मज़बूत करता है और यह ‘पूर्ण सुरक्षा’ देता है।  वह सब करके जो तीन-चार पेस्ट अलग-अलग करते हैं, किसी पेस्ट का ‘मैजिक’ फ़ार्मूला है।  कोई बबूल या नीम के गुणों से भरपूर है, कोई ऋषि-मुनियों द्वारा स्वीकृत तथा मान्य वनस्पति और खनिज तत्वों के मिश्रण से बना है।  जो चाहे चुन लीजिए।  यदि पेस्ट अच्छा है तो ब्रुश भी अच्छा होना चाहिए।  आकार, रंग, बनावट, पहुँच और सफ़ाई की क्षमता में अलग-अलग, एक से बढ़कर एक।  मुँह की दुर्गंध से बचने के लिए माउथ वाश भी चाहिए।  सूची और भी लंबी हो सकती है पर इतनी चीज़ों का ही बिल काफ़ी बड़ा हो जाएगा, क्योंकि आप शायद बहुविज्ञापित और कीमती ब्रांड खरीदना ही पसंद करें।  सौंदर्य प्रसाधनों की भीड़ तो चमत्कृत कर देनेवाली है–हर माह उसमें नए-नए उत्पाद जुड़ते जाते हैं।  साबुन ही देखिए।  एक में हलकी खुशबू है, दूसरे में तेज़।  एक दिनभर आपके शरीर को तरोताज़ा रखता है, दूसरा पसीना रोकता है, तीसरा जर्म्स से आपकी रक्षा करता है।  यह लीजिए सिने स्टार्स के सौंदर्य का रहस्य, उनका मनपसंद साबुन।  सच्चाई का अर्थ समझना चाहते हैं, यह लीजिए।  शरीर को पवित्र रखना चाहते हैं।  यह लीजिए शुद्ध गंगाजल में बनी साबुन।  चमड़ी को नर्म रखने के लिए यह लीजिए–महँगी है, पर आपके सौंदर्य में निखार ला देगी।  संभ्रांत महिलाओं की ड्रेेसिंग टेबल पर तीस-तीस हज़ार की सौंदर्य सामग्री होना तो मामूली बात है।  पेरिस से परफ़्यूम मँगाइए, इतना ही और खर्च हो जाएगा
अब विषय के गंभीर पक्ष की ओर आएँ।  इस उपभोक्ता संस्कृति का विकास भारत में क्यों हो रहा है?सामंती संस्कृति के तत्व भारत में पहले भी रहे हैं।  उपभोक्तावाद इस संस्कृति से जुड़ा रहा है।  आज सामंत बदल गए हैं, सामंती संस्कृति का मुहावरा बदल गया है। हम सांस्कृतिक अस्मिता की बात कितनी ही करें; परंपराओं का अवमूल्यन हुआ है, आस्थाओं का क्षरण हुआ है।  कड़वा सच तो यह है कि हम बौद्धिक दासता स्वीकार कर रहे हैं, पश्चिम के सांस्कृतिक उपनिवेश बन रहे हैं।  हमारी नई संस्कृति अनुकरण की संस्कृति है।  हम आधुनिकता के झूठे प्रतिमान अपनाते जा रहे हैं।  प्रतिष्ठा की अंधी प्रतिस्पर्धा में जो अपना है उसे खोकर छद्म आधुनिकता कीगिऱफ्त में आते जा रहे हैं।  संस्कृति की नियंत्रक शक्तियों के क्षीण हो जाने के कारण हम दिग्भ्रमित हो रहे हैं।  हमारा समाज ही अन्य-निर्देशित होता जा रहा है।  विज्ञापन और प्रसार के सूक्ष्म तंत्र हमारी मानसिकता बदल रहे हैं।  उनमें सम्मोहन की शक्ति है, वशीकरण की भी। अंततः इस संस्कृति के फैलाव का परिणाम क्या होगा? यह गंभीर चिंता का विषय है।  हमारे सीमित संसाधनों का घोर अपव्यय हो रहा है।  जीवन की गुणवत्ता आलू के चिप्स से नहीं सुधरती
गांधी जी ने कहा था कि हम स्वस्थ सांस्कृतिक प्रभावों के लिए अपने दरवाज़े-खिड़की खुले रखें पर अपनी बुनियाद पर कायम रहें।  उपभोक्ता संस्कृति हमारी सामाजिक नींव को ही हिला रही है।  यह एक बड़ा खतरा है

जाबिर हुसैन का जन्म सन् 1945 में गाँव नौनहीं राजगीर, ज़िला नालंदा, बिहार में हुआ।  वे अंग्रेज़ी भाषा एवं साहित्य के प्राध्यापक रहे।  सक्रिय राजनीति में भाग लेते हुए 1977 में मुंगेर से बिहार विधानसभा के सदस्य निर्वाचित हुए और मंत्री बने।  सन् 1995 से बिहार विधान परिषद् के सभापति हैं। जाबिर हुसैन हिंदी, उर्दू तथा अंग्रेज़ी–तीनों भाषाओं में समान अधिकार के साथ लेखन करते रहे हैं।  उनकी हिंदी रचनाओं में जो आगे हैं, डोला बीबी का मज़ार, अतीत का चेहरा, लोगां, एक नदी रेत भरी प्रमुख हैं। अपने लंबे राजनैतिक-सामाजिक जीवन के अनुभवों में उपस्थित आम आदमी के संघर्षों को उन्होंने अपने साहित्य में प्रकट किया है।  संघर्षरत आम आदमी और विशिष्ट व्यक्तित्वों पर लिखी गई उनकी डायरियाँ चर्चित-प्रशंसित हुई हैं
सुनहरे परिंदों के खूबसूरत पंखों पर सवार साँवले सपनों का एक हुजूम मौत की खामोश वादी की तरफ़ अग्रसर है।  कोई रोक-टोक सके, कहाँ संभव है।  इस हुजूम में आगे-आगे चल रहे हैं, सालिम अली।  अपने कंधों पर, सैलानियों की तरह अपने अंतहीन सफ़र का बोझ उठाए।  लेकिन यह सफ़र पिछले तमाम सफ़रों से भिन्न है।  भीड़-भाड़ की ज़िंदगी और तनाव के माहौल से सालिम अली का यह आखिरी पलायन है।  अब तो वो उस वन-पक्षी की तरह प्रकृति में विलीन हो रहे हैं, जो ज़िंदगी का आखिरी गीत गाने के बाद मौत की गोद में जा बसा हो।  कोई अपने जिस्म की हरारत और दिल की धड़कन देकर भी उसे लौटाना चाहे तो वह पक्षी अपने सपनों के गीत दोबारा कैसे गा सकेगा!मुझे नहीं लगता, कोई इस सोए हुए पक्षी को जगाना चाहेगा।  वर्षों पूर्व, खुद सालिम अली ने कहा था कि लोग पक्षियों को आदमी की नज़र से देखना चाहते हैं।  यह उनकी भूल है, ठीक उसी तरह, जैसे जंगलों और पहाड़ों, झरनों और आबशारों को वो प्रकृति की नज़र से नहीं, आदमी की नज़र से देखने को उत्सुक रहते हैं।  भला कोई आदमी अपने कानों से पक्षियों की आवाज़ का मधुर संगीत सुनकर अपने भीतर रोमांच का सोता फूटता महसूस कर सकता है?एहसास की एेसी ही एक ऊबड़-खाबड़ ज़मीन पर जन्मे मिथक का नाम है, सालिम अली। पता नहीं, इतिहास में कब कृष्ण ने वृंदावन में रासलीला रची थी और शोख गोपियों को अपनी शरारतों का निशाना बनाया था।  कब माखन भरे भाँड़े फोड़े थे और दूध-छाली से अपने मुँह भरे थे।  कब वाटिका में, छोटे-छोटे किंतु घने पेड़ों की छाँह में विश्राम किया था।  कब दिल की धड़कनों को एकदम से तेज़ करने वाले अंदाज़ में बंसी बजाई थी।  और, पता नहीं, कब वृंदावन की पूरी दुनिया संगीतमय हो गई थी।  पता नहीं, यह सब कब हुआ था।  लेकिन कोई आज भी वृंदावन जाए तो नदी का साँवला पानी उसे पूरे घटना-क्रम की याद दिला देगा।  हर सुबह, सूरज निकलने से पहले, जब पतली गलियों से उत्साह भरी भीड़ नदी की ओर बढ़ती है, तो लगता है जैसे उस भीड़ को चीरकर अचानक कोई सामने आएगा और बंसी की आवाज़ पर सब किसी के कदम थम जाएँगे।  हर शाम सूरज ढलने से पहले, जब वाटिका का माली सैलानियों को हिदायत देगा तो लगता है जैसे बस कुछ ही क्षणों में वो कहीं से आ टपकेगा और संगीत का जादू वाटिका के भरे-पूरे माहौल पर छा जाएगा।  वृंदावन कभी कृष्ण की बाँसुरी के जादू से खाली हुआ है क्या!मिथकों की दुनिया में इस सवाल का जवाब तलाश करने से पहले एक नज़र कमज़ोर काया वाले उस व्यक्ति पर डाली जाए जिसे हम सालिम अली के नाम से जानते हैं।  उम्र को शती तक पहुँचने में थोड़े ही दिन तो बच रहे थे।  संभव है, लंबी यात्राओं की थकान ने उनके शरीर को कमज़ोर कर दिया हो, और कैंसर जैसी जानलेवा बीमारी उनकी मौत का कारण बनी हो।  लेकिन अंतिम समय तक मौत उनकी आँखों से वह रोशनी छीनने में सफल नहीं हुई जो पक्षियों की तलाश और उनकी हिफ़ाज़त के प्रति समर्पित थी।  सालिम अली की आँखों पर चढ़ी दूरबीन उनकी मौत के बाद ही तो उतरी थी। उन जैसा ‘बर्ड वाचर’ शायद ही कोई हुआ हो।  लेकिन एकांत क्षणों में सालिम अली बिना दूरबीन भी देखे गए हैं।  दूर क्षितिज तक फैली ज़मीन और झुके आसमान को छूने वाली उनकी नज़रों में कुछ-कुछ वैसा ही जादू था, जो प्रकृति को अपने घेरे में बाँध लेता है।  सालिम अली उन लोगों में थे जो प्रकृति के प्रभाव में आने की बजाए प्रकृति को अपने प्रभाव में लाने के कायल होते हैं।  उनके लिए प्रकृति में हर तरफ़ एक हँसती-खेलती रहस्य भरी दुनिया पसरी थी।  यह दुनिया उन्होंने बड़ी मेहनत से अपने लिए गढ़ी थी।  इसके गढ़ने में उनकी जीवन-साथी तहमीना ने काफ़ी मदद पहुँचाई थी।  तहमीना स्कूल के दिनों में उनकी सहपाठी रही थीं

द्विवेदी युग की लेखिका चपला देवी के व्यक्तित्व एवं कृतित्व के बारे में जानकारी उपलब्ध नहीं हो पाई।  स्वतंत्रता आंदोलन के दौरान पुरुष-लेखकों के साथ-साथ अनेक महिलाओं ने भी अपने-अपने लेखन से आज़ादी के आंदोलन को गति दी।  उनमें से एक लेखिका चपला देवी भी रही हैं।  कई बार अनेक रचनाकार इतिहास में दर्ज होने से रह जाते हैं, चपला देवी भी उन्हीं में से एक हैं। यह एक एेतिहासिक सच्चाई है कि सन् 1857 की क्रांति के विद्रोही नेता धुंधूपंत नाना साहब की पुत्री बालिका मैना आज़ादी की नन्हीं सिपाही थी जिसे अंग्रेज़ों ने जलाकर मार डाला।  बालिका मैना के बलिदान की कहानी को चपला देवी ने इस गद्य रचना में प्रस्तुत किया है।  यह गद्य रचना जिस शैली में लिखी गई है उसे हम रिपोर्ताज का प्रारंभिक रूप कह सकते हैं। मातृभूमि की स्वतंत्रता और उसकी रक्षा के लिए जिन्होंने अपने प्राण न्योछावर कर दिए उनके जीवन का उत्कर्ष हमारे लिए गौरव और सम्मान की बात है।  उस गौरवशाली किंतु विस्मृत परंपरा से किशोर पीढ़ी को परिचित कराने के उद्देश्य से इस रचना को हिंदू पंच के बलिदान अंक से लिया गया है।  हिंदी गद्य के प्रारंभिक रूप को विद्यार्थी जान पाएँ इसलिए इस गद्य रचना को मुद्रण और वर्तनी में बिना किसी परिवर्तन के अविकल प्रस्तुत करने का प्रयास किया गया है।  सन् 1857 ई. के विद्रोही नेता धुंधूपंत नाना साहब कानपुर में असफल होने पर जब भागने लगे, तो वे जल्दी में अपनी पुत्री मैना को साथ न ले जा सके।  देवी मैना बिठूर में पिता के महल में रहती थी; पर विद्रोह दमन करने के बाद अंगरेज़ों ने बड़ी ही क्रूरता से उस निरीह और निरपराध देवी को अग्नि में भस्म कर दिया।  उसका रोमांचकारी वर्णन पाषाण हृदय को भी एक बार द्रवीभूत कर देता है।  सन् 1857 ई. के विद्रोही नेता धुंधूपंत नाना साहब कानपुर में असफल होने पर जब भागने लगे, तो वे जल्दी में अपनी पुत्री मैना को साथ न ले जा सके।  देवी मैना बिठूर में पिता के महल में रहती थी; पर विद्रोह दमन करने के बाद अंगरेज़ों ने बड़ी ही क्रूरता से उस निरीह और निरपराध देवी को अग्नि में भस्म कर दिया।  उसका रोमांचकारी वर्णन पाषाण हृदय को भी एक बार द्रवीभूत कर देता है। कानपुर में भीषण हत्याकांड करने के बाद अंगरेज़ों का सैनिक दल बिठूर की ओर गया।  बिठूर में नाना साहब का राजमहल लूट लिया गया; पर उसमें बहुत थोड़ी सम्पत्ति अंगरेज़ों के हाथ लगी।  इसके बाद अंगरेज़ों ने तोप के गोलों से नाना साहब का महल भस्म कर देने का निश्चय किया।  सैनिक दल ने जब वहाँ तोपें लगायीं, उस समय महल के बरामदे में एक अत्यन्त सुन्दर बालिका आकर खड़ी हो गयी।  उसे देख कर अंगरेज़ सेनापति को बड़ा आश्चर्य हुआः क्योंकि महल लूटने के समय वह बालिका वहाँ कहीं दिखाई न दी थी। उस बालिका ने बरामदे में खड़ी होकर अंगरेज़ सेनापति को गोले बरसाने से मना किया।  उसका करुणापूर्ण मुख और अल्पवयस देखकर सेनापति को भी उस पर कुछ दया आयी।  सेनापति ने उससे पूछा, कि ‘‘क्या चाहती है?’’बालिका ने शुद्ध अंगरेज़ी भाषा में उत्तर दिया–‘‘क्या आप कृपा कर इस महल की रक्षा करेंगे?’’ सेनापति –‘‘क्यों, तुम्हारा इसमें क्या उद्देश्य है?’’बालिका – ‘‘आप ही बताइये, कि यह मकान गिराने में आपका क्या उद्देश्य है?’’सेनापति – ‘‘यह मकान विद्रोहियों के नेता नाना साहब का वासस्थान था।  सरकार ने इसे विध्वंस कर देने की आज्ञा दी है। ’’बालिका – आपके विरुद्ध जिन्होंने शस्त्र उठाये थे, वे दोषी हैं; पर इस जड़ पदार्थ मकान ने आपका क्या अपराध किया है? मेरा उद्देश्य इतना ही है, कि यह स्थान मुझे बहुत प्रिय है, इसी से मैं प्रार्थना करती हूँ, कि इस मकान की रक्षा कीजिये।  सेनापति ने दुःख प्रकट करते हुए कहा, कि कर्तव्य के अनुरोध से मुझे यह मकान गिराना ही होगा।  इस पर उस बालिका ने अपना परिचय बताते हुए कहा कि– ‘‘मैं जानती हूँ, कि आप जनरल ‘हे’ हैं।  आपकी प्यारी कन्या मेरी में और मुझ में बहुत प्रेम-सम्बन्ध था।  कई वर्ष पूर्व मेरी मेरे पास बराबर आती थी और मुझे हृदय से चाहती थी।  उस समय आप भी हमारे यहाँ आते थे और मुझे अपनी पुत्री के ही समान प्यार करते थे।  मालूम होता है, कि आप वे सब बातें भूल गये हैं।  मेरी की मृत्यु से मैं बहुत दुःखी हुई थी; उसकी एक चिट्ठी मेरे पास अब तक है। ’’यह सुनकर सेनापति के होश उड़ गये।  उसे बड़ा आश्चर्य हुआ, और फिर उसने उस बालिका को भी पहिचाना, और कहा–‘‘अरे यह तो नाना साहब की कन्या मैना है!’’सेनापति ‘हे’ कुछ क्षण ठहरकर बोले–"हाँ, मैंने तुम्हें पहिचाना, कि तुम मेरी पुत्री मेरी की सहचरी हो! किन्तु मैं जिस सरकार का नौकर हूँ, उसकी आज्ञा नहीं टाल सकता।  तो भी मैं तुम्हारी रक्षा का प्रयत्न करूँगा। ’’इसी समय प्रधान सेनापति जनरल अउटरम वहाँ आ पहुँचे, और उन्होंने बिगड़ कर सेनापति ‘हे’ से कहा–‘‘नाना का महल अभी तक तोप से क्यों नहीं उड़ाया गया?’’सेनापति ‘हे’ ने विनयपूर्वक कहा–‘‘मैं इसी फ़िक्र में हूँ; किन्तु आपसे एक निवेदन है।  क्या किसी तरह नाना का महल बच सकता है?’’अउटरम–‘‘गवर्नर जनरल की आज्ञा के बिना यह सम्भव नहीं।  नाना साहब पर अंगरेज़ों का क्रोध बहुत अधिक है।  नाना के वंश या महल पर दया दिखाना असम्भव है। ’’सेनापति ‘हे’–‘‘तो लार्ड केनिंग (गवर्नर जनरल) को इस विषय का एक तार देना चाहिये

हरिशंकर परसाई का जन्म सन् 1922 में मध्य प्रदेश के होशंगाबाद ज़िले के जमानी गाँव में हुआ।  नागपुर विश्वविद्यालय से एम०ए० करने के बाद कुछ दिनों तक अध्यापन किया।  सन् 1947 से स्वतंत्र लेखन करने लगे।  जबलपुर से वसुधा नामक पत्रिका निकाली, जिसकी हिंदी संसार में काफ़ी सराहना हुई।  सन् 1995 में उनका निधन हो गया। हिंदी के व्यंग्य लेखकों में उनका नाम अग्रणी है।  परसाई जी की कृतियों में हँसते हैं रोते हैं, जैसे उनके दिन फिरे (कहानी संग्रह), रानी नागफनी की कहानी, तट की खोज (उपन्यास), तब की बात और थी, भूत के पाँव पीछे, बेईमानी की परत, पगडंडियों का ज़माना, सदाचार का तावीज़, शिकायत मुझे भी है, और अंत में, (निबंध संग्रह), वैष्णव की फिसलन, तिरछी रेखाएँ, ठिठुरता हुआ गणतंत्र, विकलांग श्रद्धा का दौर (व्यंग्य संग्रह) उल्लेखनीय हैं। भारतीय जीवन के पाखंड, भ्रष्टाचार, अंतर्विरोध, बेईमानी आदि पर लिखे उनके व्यंग्य लेखों ने शोषण के विरुद्ध साहित्य की भूमिका का निर्वाह किया।  उनका व्यंग्य लेखन परिवर्तन की चेतना पैदा करता है।  कोरे हास्य से अलग यह व्यंग्य आदर्श के पक्ष में अपनी उपस्थिति दर्ज कराता है।  सामाजिक, राजनैतिक और धार्मिक पाखंड पर लिखे उनके व्यंग्यों ने व्यंग्य-साहित्य के मानकों का निर्माण किया।  परसाई जी बोलचाल की सामान्य भाषा का प्रयोग करते हैं किंतु संरचना के अनूठेपन के कारण उनकी भाषा की मारक क्षमता बहुत बढ़ जाती है।  प्रेमचंद के फटे जूते शीर्षक निबंध में परसाई जी ने प्रेमचंद के व्यक्तित्व की सादगी के साथ एक रचनाकार की अंतर्भेदी सामाजिक दृष्टि का विवेचन करते हुए आज की दिखावे की प्रवृत्ति एवं अवसरवादिता पर व्यंग्य किया है।  प्रेमचंद का एक चित्र मेरे सामने है, पत्नी के साथ फोटो खिंचा रहे हैं।  सिर पर किसी मोटे कपड़े की टोपी, कुरता और धोती पहने हैं।  कनपटी चिपकी है, गालों की हड्डियाँ उभर आई हैं, पर घनी मूँछें चेहरे को भरा-भरा बतलाती हैं। पाँवों में केनवस के जूते हैं, जिनके बंद बेतरतीब बँधे हैं।  लापरवाही से उपयोग करने पर बंद के सिरों पर की लोहे की पतरी निकल जाती है और छेदों में बंद डालने में परेशानी होती है।  तब बंद कैसे भी कस लिए जाते हैं। दाहिने पाँव का जूता ठीक है, मगर बाएँ जूते में बड़ा छेद हो गया है जिसमें से अँगुली बाहर निकल आई है।  मेरी दृष्टि इस जूते पर अटक गई है।  सोचता हूँ–फोटो खि्ांचाने की अगर यह पोशाक है, तो पहनने की कैसी होगी? नहीं, इस आदमी की अलग-अलग पोशाकें नहीं होंगी–इसमें पोशाकें बदलने का गुण नहीं है।  यह जैसा है, वैसा ही फोटो में खि्ांच जाता है। मैं चेहरे की तरफ़ देखता हूँ।  क्या तुम्हें मालूम है, मेरे साहित्यिक पुरखे कि तुम्हारा जूता फट गया है और अँगुली बाहर दिख रही है? क्या तुम्हें इसका ज़रा भी अहसास नहीं है? ज़रा लज्जा, संकोच या झेंप नहीं है? क्या तुम इतना भी नहीं जानते कि धोती को थोड़ा नीचे खींच लेने से अँगुली ढक सकती है? मगर फिर भी तुम्हारे चेहरे पर बड़ी बेपरवाही, बड़ा विश्वास है! फोटोग्राफर ने जब ‘रेडी-प्लीज़’ कहा होगा, तब परंपरा के अनुसार तुमने मुसकान लाने की कोशिश की होगी, दर्द के गहरे कुएँ के तल में कहीं पड़ी मुसकान को धीरे-धीरे खींचकर ऊपर निकाल रहे होंगे कि बीच में ही ‘क्लिक’ करके फोटोग्राफर ने ‘थैंक यू’ कह दिया होगा।  विचित्र है यह अधूरी मुसकान।  यह मुसकान नहीं, इसमें उपहास है, व्यंग्य है!यह कैसा आदमी है, जो खुद तो फटे जूते पहने फोटो खिंचा रहा है, पर किसी पर हँस भी रहा है!फोटो ही खिंचाना था, तो ठीक जूते पहन लेते, या न खिंचाते।  फोटो न खिंचाने से क्या बिगड़ता था।  शायद पत्नी का आग्रह रहा हो और तुम, ‘अच्छा, चल भई’ कहकर बैठ गए होंगे।  मगर यह कितनी बड़ी ‘ट्रेजडी’ है कि आदमी के पास फोटो खिंचाने को भी जूता न हो।  मैं तुम्हारी यह फोटो देखते-देखते, तुम्हारे क्लेश को अपने भीतर महसूस करके जैसे रो पड़ना चाहता हूँ, मगर तुम्हारी आँखों का यह तीखा दर्द भरा व्यंग्य मुझे एकदम रोक देता है। तुम फोटो का महत्व नहीं समझते।  समझते होते, तो किसी से फोटो खिंचाने के लिए जूते माँग लेते।  लोग तो माँगे के कोट से वर-दिखाई करते हैं।  और माँगे की मोटर से बारात निकालते हैं।  फोटो खिंचाने के लिए तो बीवी तक माँग ली जाती है, तुमसे जूते ही माँगते नहीं बने! तुम फोटो का महत्व नहीं जानते।  लोग तो इत्र चुपड़कर फोटो खिंचाते हैं जिससे फोटो में खुशबू आ जाए! गंदे-से-गंदे आदमी की फोटो भी खुशबू देती है!टोपी आठ आने में मिल जाती है और जूते उस ज़माने में भी पाँच रुपये से कम में क्या मिलते होंगे।  जूता हमेशा टोपी से कीमती रहा है।  अब तो जूते की कीमत और बढ़ गई है और एक जूते पर पचीसों टोपियाँ न्योछावर होती हैं।  तुम भी जूते और टोपी के आनुपातिक मूल्य के मारे हुए थे।  यह विडंबना मुझे इतनी तीव्रता से पहले कभी नहीं चुभी, जितनी आज चुभ रही है, जब मैं तुम्हारा फटा जूता देख रहा हूँ।  तुम महान कथाकार, उपन्यास-सम्राट, युग-प्रवर्तक, जाने क्या-क्या कहलाते थे, मगर फोटो में भी तुम्हारा जूता फटा हुआ है!मेरा जूता भी कोई अच्छा नहीं है।  यों ऊपर से अच्छा दिखता है

महादेवी वर्मा का जन्म सन् 1907 में उत्तर प्रदेश के फ़र्रुखाबाद शहर में हुआ था।  उनकी शिक्षा-दीक्षा प्रयाग में हुई।  प्रयाग महिला विद्यापीठ में प्राचार्या पद पर लंबे समय तक कार्य करते हुए उन्होंने लड़कियों की शिक्षा के लिए काफ़ी प्रयत्न किए।  सन् 1987 में उनका देहांत हो गया।  महादेवी जी छायावाद के प्रमुख कवियों में से एक थीं।  नीहार, रश्मि, नीरजा, यामा, दीपशिखा उनके प्रमुख काव्य संग्रह हैं।  कविता के साथ-साथ उन्होंने सशक्त गद्य रचनाएँ भी लिखी हैं जिनमें रेखाचित्र तथा संस्मरण प्रमुख हैं।  अतीत के चलचित्र, स्मृति की रेखाएँ, पथ के साथी, शृंखला की कड़ियाँ उनकी महत्वपूर्ण गद्य रचनाएँ हैं।  महादेवी वर्मा को साहित्य अकादमी एवं ज्ञानपीठ पुरस्कार से सम्मानित किया गया।  भारत सरकार ने उन्हें पद्मभूषण से अलंकृत किया।  महादेवी वर्मा की साहित्य साधना के पीछे एक ओर आज़ादी के आंदोलन की प्रेरणा है तो दूसरी ओर भारतीय समाज में स्त्री जीवन की वास्तविक स्थिति का बोध भी है।  हिंदी गद्य साहित्य में संस्मरण एवं रेखाचित्र को बुलंदियों तक पहुँचाने का श्रेय महादेवी जी को है।  उनके संस्मरणों और रेखाचित्रों में शोषित, पीड़ित लोगों के प्रति ही नहीं बल्कि पशु-पक्षियों के लिए भी आत्मीयता एवं अक्षय करुणा प्रकट हुई है।  उनकी भाषा-शैली सरल एवं स्पष्ट है तथा शब्द चयन प्रभावपूर्ण और चित्रात्मक।  मेरे बचपन के दिन में महादेवी जी ने अपने बचपन के उन दिनों को स्मृति के सहारे लिखा है जब वे विद्यालय में पढ़ रही थीं।  इस अंश में लड़कियों के प्रति सामाजिक रवैये, विद्यालय की सहपाठिनों, छात्रावास के जीवन और स्वतंत्रता आंदोलन के प्रसंगों का बहुत ही सजीव वर्णन है।  बचपन की स्मृतियों में एक विचित्र-सा आकर्षण होता है।  कभी-कभी लगता है, जैसे सपने में सब देखा होगा।  परिस्थितियाँ बहुत बदल जाती हैं।  अपने परिवार में मैं कई पीढ़ियों के बाद उत्पन्न हुई।  मेरे परिवार में प्रायः दो सौ वर्ष तक कोई लड़की थी ही नहीं।  सुना है, उसके पहले लड़कियों को पैदा होते ही परमधाम भेज देते थे।  फिर मेरे बाबा ने बहुत दुर्गा-पूजा की।  हमारी कुल-देवी दुर्गा थीं।  मैं उत्पन्न हुई तो मेरी बड़ी खातिर हुई और मुझे वह सब नहीं सहना पड़ा जो अन्य लड़कियों को सहना पड़ता है।  परिवार में बाबा फ़ारसी और उर्दू जानते थे।  पिता ने अंग्रेज़ी पढ़ी थी।  हिंदी का कोई वातावरण नहीं था।  मेरी माता जबलपुर से आईं तब वे अपने साथ हिंदी लाईं।  वे पूजा-पाठ भी बहुत करती थीं।  पहले-पहल उन्होंने मुझको ‘पंचतंत्र’ पढ़ना सिखाया।  बाबा कहते थे, इसको हम विदुषी बनाएँगे।  मेरे संबंध में उनका विचार बहुत ऊँचा रहा।  इसलिए ‘पंचतंत्र’ भी पढ़ा मैंने, संस्कृत भी पढ़ी।  ये अवश्य चाहते थे कि मैं उर्दू-फ़ारसी सीख लूँ, लेकिन वह मेरे वश की नहीं थी।  मैंने जब एक दिन मौलवी साहब को देखा तो बस, दूसरे दिन मैं चारपाई के नीचे जा छिपी।  तब पंडित जी आए संस्कृत पढ़ाने।  माँ थोड़ी संस्कृत जानती थीं।  गीता में उन्हें विशेष रुचि थी।  पूजा-पाठ के समय मैं भी बैठ जाती थी और संस्कृत सुनती थी।  उसके उपरांत उन्होंने मिशन स्कूल में रख दिया मुझको।  मिशन स्कूल में वातावरण दूसरा था, प्रार्थना दूसरी थी।  मेरा मन नहीं लगा।  वहाँ जाना बंद कर दिया।  जाने में रोने-धोने लगी।  तब उन्होंने मुझको क्रास्थवेट गर्ल्स कॉलेज में भेजा, जहाँ मैं पाँचवें दर्जे में भर्ती हुई।  यहाँ का वातावरण बहुत अच्छा था उस समय।  हिंदू लड़कियाँ भी थीं, ईसाई लड़कियाँ भी थीं।  हम लोगों का एक ही मेस था।  उस मेस में प्याज़ तक नहीं बनता था।  वहाँ छात्रावास के हर एक कमरे में हम चार छात्राएँ रहती थीं।  उनमें पहली ही साथिन सुभद्रा कुमारी मिलीं।  सातवें दर्जे में वे मुझसेे दो साल सीनियर थीं।  वे कविता लिखती थीं और मैं भी बचपन से तुक मिलाती आई थी।  बचपन में माँ लिखती थीं, पद भी गाती थीं।  मीरा के पद विशेष रूप से गाती थीं।  सवेरे ‘जागिए कृपानिधान पंछी बन बोले’ यही सुना जाता था।  प्रभाती गाती थीं।  शाम को मीरा का कोई पद गाती थीं।  सुन-सुनकर मैंने भी ब्रजभाषा में लिखना आरंभ किया।  यहाँ आकर देखा कि सुभद्रा कुमारी जी खड़ी बोली में लिखती थीं।  मैं भी वैसा ही लिखने लगी।  लेकिन सुभद्रा जी बड़ी थीं, प्रतिष्ठित हो चुकी थीं।  उनसे छिपा-छिपाकर लिखती थी मैं।  एक दिन उन्होंने कहा, ‘महादेवी, तुम कविता लिखती हो?’ तो मैंने डर के मारे कहा, ‘नहीं। ’ अंत में उन्होंने मेरी डेस्क की किताबों की तलाशी ली और बहुत-सा निकल पड़ा उसमें से।  तब जैसे किसी अपराधी को पकड़ते हैं, एेसे उन्होंने एक हाथ में कागज़ लिए और एक हाथ से मुझको पकड़ा और पूरे होस्टल में दिखा आईं कि ये कविता लिखती है
उस समय यह देखा मैंने कि सांप्रदायिकता नहीं थी।  जो अवध की लड़कियाँ थीं, वे आपस में अवधी बोलती थीं; बुंदेलखंड की आती थीं, वे बुंदेली में बोलती थीं।  कोई अंतर नहीं आता था और हम पढ़ते हिंदी थे।  उर्दू भी हमको पढ़ाई जाती थी, परंतु आपस में हम अपनी भाषा में ही बोलती थीं।  यह बहुत बड़ी बात थी।  हम एक मेस में खाते थे, एक प्रार्थना में खड़े होते थे; कोई विवाद नहीं होता था।  मैं जब विद्यापीठ आई, तब तक मेरे बचपन का वही क्रम चला जो आज तक चलता आ रहा है।  कभी-कभी बचपन के संस्कार एेसे होते हैं कि हम बड़े हो जाते हैं, तब तक चलते हैं।  बचपन का एक और भी संस्कार था कि हम जहाँ रहते थे वहाँ जवारा के नवाब रहते थे।  उनकी नवाबी छिन गई थी।  वे बेचारे एक बंँगले में रहते थे।  उसी कंपाउंड में हम लोग रहते थे।  बेगम साहिबा कहती थीं–‘हमको ताई कहो!’ हम लोग उनको ‘ताई साहिबा’ कहते थे।  उनके बच्चे हमारी माँ को चची जान कहते थे।  हमारे जन्मदिन वहाँ मनाए जाते थे।  उनके जन्मदिन हमारे यहाँ मनाए जाते थे।  उनका एक लड़का था।  उसको राखी बाँधने के लिए वे कहती थीं।  बहनों को राखी बाँधनी चाहिए।  राखी के दिन सवेरे से उसको पानी भी नहीं देती थीं।  कहती थीं, राखी के दिन बहनें राखी बाँध जाएँ तब तक भाई को निराहार रहना चाहिए।  बार-बार कहलाती थीं–‘भाई भूखा बैठा है, राखी बँधवाने के लिए। ’ फिर हम लोग जाते थे।  हमको लहरिए या कुछ मिलते थे।  इसी तरह मुहर्रम में हरे कपड़े उनके बनते थे तो हमारे भी बनते थे

हजारीप्रसाद द्विवेदी का जन्म सन् 1907 में गाँव आरत दूबे का छपरा, ज़िला बलिया (उत्तर प्रदेश) में हुआ।  उन्होंने उच्च शिक्षा काशी हिंदू विश्वविद्यालय से प्राप्त की तथा शांतिनिकेतन, काशी हिंदू विश्वविद्यालय एवं पंजाब विश्वविद्यालय में अध्यापन-कार्य किया।  सन् 1979 में उनका देहांत हो गया।  साहित्य का इतिहास, आलोचना, शोध, उपन्यास और निबंध लेखन के क्षेत्र में द्विवेदी जी का योगदान विशेष उल्लेखनीय है।  अशोक के फूल, कुटज, कल्पलता इत्यादि ललित निबंध, चार उपन्यास, बाणभट्ट की आत्मकथा, चारूचन्द्र लेख, पुनर्नवा, अनामदास का पोथा और आलोचना साहित्य– हिंदी साहित्य का उद्भव और विकास, हिंदी साहित्य की भूमिका, कबीर उनकी प्रसिद्ध कृतियाँ हैं।  उन्हें साहित्य अकादमी पुरस्कार एवं पद्मभूषण अलंकरण से सम्मानित किया गया।  द्विवेदी जी ने साहित्य की अनेक विधाओं में उच्च कोटि की रचनाएँ कीं।  उनके ललित निबंध विशेष उल्लेखनीय हैं।  जटिल, गंभीर और दर्शन प्रधान बातों को भी सरल, सुबोध एवं मनोरंजक ढंग से प्रस्तुत करना द्विवेदी जी के लेखन की विशेषता है।  उनका रचना-कर्म एक सहृदय विद्वान का रचना-कर्म है जिसमें शास्त्र के ज्ञान, परंपरा के बोध और लोकजीवन के अनुभव का सृजनात्मक सामंजस्य है।  एक कुत्ता और एक मैना निबंध में न केवल पशु-पक्षियों के प्रति मानवीय प्रेम प्रदर्शित है, बल्कि पशु-पक्षियों से मिलने वाले प्रेम, भक्ति, विनोद और करुणा जैसे मानवीय भावों का विस्तार भी है।  इसमें रवींद्रनाथ की कविताओं और उनसे जुड़ी स्मृतियों के सहारे गुरुदेव की संवेदनशीलता, आंतरिक विराटता और सहजता के चित्र तो उकेरे ही गए हैं, पशु-पक्षियों के संवेदनशील जीवन का भी बहुत सूक्ष्म निरीक्षण है
उन दिनों छुट्टियाँ थीं।  आश्रम के अधिकांश लोग बाहर चले गए थे।  एक दिन हमने सपरिवार उनके ‘दर्शन’ की ठानी।  ‘दर्शन’ को मैं जो यहाँ विशेष रूप से दर्शनीय बनाकर लिख रहा हूँ, उसका कारण यह है कि गुरुदेव के पास जब कभी मैं जाता था तो प्रायः वे यह कहकर मुसकरा देते थे कि ‘दर्शनार्थी हैं क्या?’ शुरू-शुरू में मैं उनसे एेसी बाँग्ला में बात करता था, जो वस्तुतः हिंदी-मुहावरों का अनुवाद हुआ करती थी।  किसी बाहर के अतिथि को जब मैं उनके पास ले जाता था तो कहा करता था, ‘एक भद्र लोक आपनार दर्शनेर जन्य एेसे छेन। ’ यह बात हिंदी में जितनी प्रचलित है, उतनी बाँग्ला में नहीं।  इसलिए गुरुदेव ज़रा मुसकरा देते थे।  बाद में मुझे मालूम हुआ कि मेरी यह भाषा बहुत अधिक पुस्तकीय है और गुरुदेव ने उस ‘दर्शन’ शब्द को पकड़ लिया था।  इसलिए जब कभी मैं असमय में पहुँच जाता था तो वे हँसकर पूछते थे ‘दर्शनार्थी लेकर आए हो क्या?’ यहाँ यह दुख के साथ कह देना चाहता हूँ कि अपने देश के दर्शनार्थियों में कितने ही इतने प्रगल्भ होते थे कि समय-असमय, स्थान-अस्थान, अवस्था-अनवस्था की एकदम परवा नहीं करते थे और रोकते रहने पर भी आ ही जाते थे।  एेसे ‘दर्शनार्थियों’ से गुरुदेव कुछ भीत-भीत से रहते थे।  अस्तु, मैं मय बाल-बच्चों के एक दिन श्रीनिकेतन जा पहुँचा।  कई दिनों से उन्हें देखा नहीं था।  गुरुदेव वहाँ बड़े आनंद में थे।  अकेले रहते थे।  भीड़-भाड़ उतनी नहीं होती थी, जितनी शांतिनिकेतन में।  जब हम लोग ऊपर गए तो गुरुदेव बाहर एक कुर्सी पर चुपचाप बैठे अस्तगामी सूर्य की ओर ध्यान-स्तिमित नयनों से देख रहे थे।  हम लोगों को देखकर मुसकराए, बच्चों से ज़रा छेड़छाड़ की, कुशल-प्रश्न पूछे और फिर चुप हो रहे।  ठीक उसी समय उनका कुत्ता धीरे-धीरे ऊपर आया और उनके पैरों के पास खड़ा होकर पूँछ हिलाने लगा।  गुरुदेव ने उसकी पीठ पर हाथ फेरा।  वह आँखें मूँदकर अपने रोम-रोम से उस स्नेह-रस का अनुभव करने लगा।  गुरुदेव ने हम लोगों की ओर देखकर कहा, "देखा तुमने, यह आ गए।  कैसे इन्हें मालूम हुआ कि मैं यहाँ हूँ, आश्चर्य है! और देखो, कितनी परितृप्ति इनके चेहरे पर दिखाई दे रही है। " हम लोग उस कुत्ते के आनंद को देखने लगे।  किसी ने उसे राह नहीं दिखाई थी, न उसे यह बताया था कि उसके स्नेह-दाता यहाँ से दो मील दूर हैं और फिर भी वह पहुँच गया।  इसी कुत्ते को लक्ष्य करके उन्होंने ‘आरोग्य’ में इस भाव की एक कविता लिखी थी– ‘प्रतिदिन प्रातःकाल यह भक्त कुत्ता स्तब्ध होकर आसन के पास तब तक बैठा रहता है, जब तक अपने हाथों के स्पर्श से मैं इसका संग नहीं स्वीकार करता।  इतनी-सी स्वीकृति पाकर ही उसके अंग-अंग में आनंद का प्रवाह बह उठता है।  इस वाक्यहीन प्राणिलोक में सिर्फ़ यही एक जीव अच्छा-बुरा सबको भेदकर संपूर्ण मनुष्य को देख सका है, उस आनंद को देख सका है, जिसे प्राण दिया जा सकता है, जिसमें अहैतुक प्रेम ढाल दिया जा सकता है, जिसकी चेतना असीम चैतन्य लोक में राह दिखा सकती है।  जब मैं इस मूक हृदय का प्राणपण आत्मनिवेदन देखता हूँ, जिसमें वह अपनी दीनता बताता रहता है, तब मैं यह सोच ही नहीं पाता कि उसने अपने सहज बोध से मानव स्वरूप में कौन सा मूल्य आविष्कार किया है, इसकी भाषाहीन दृष्टि की करुण व्याकुलता जो कुछ समझती है, उसे समझा नहीं पाती और मुझे इस सृष्टि में मनुष्य का सच्चा परिचय समझा देती है। ’ इस प्रकार कवि की मर्मभेदी दृष्टि ने इस भाषाहीन प्राणी की करुण दृष्टि के भीतर उस विशाल मानव-सत्य को देखा है, जो मनुष्य, मनुष्य के अंदर भी नहीं देख पाता।  मैं जब यह कविता पढ़ता हूँ तब मेरे सामने श्रीनिकेतन के तितल्ले पर की वह घटना प्रत्यक्ष-सी हो जाती है।  वह आँख मूँदकर अपरिसीम आनंद, वह ‘मूक हृदय का प्राणपण आत्मनिवेदन’ मूर्तिमान हो जाता है।  उस दिन मेरे लिए वह एक छोटी-सी घटना थी, आज वह विश्व की अनेक महिमाशाली घटनाओं की श्रेणी में बैठ गई है।  एक आश्चर्य की बात और इस प्रसंग में उल्लेख की जा सकती है।  जब गुरुदेव का चिताभस्म कलकत्ते (कोलकाता) से आश्रम में लाया गया, उस समय भी न जाने किस सहज बोध के बल पर वह कुत्ता आश्रम के द्वार तक आया और चिताभस्म के साथ अन्यान्य आश्रमवासियों के साथ शांत गंभीर भाव से उत्तरायण तक गया।  आचार्य क्षितिमोहन सेन सबके आगे थे।  उन्होंने मुझे बताया कि वह चिताभस्म के कलश के पास थोड़ी देर चुपचाप बैठा भी रहा।  कुछ और पहले की घटना याद आ रही है।  उन दिनों शांतिनिकेतन में नया ही आया था।  गुरुदेव से अभी उतना धृष्ट नहीं हो पाया था।  गुरुदेव उन दिनों सुबह अपने बगीचे में टहलने के लिए निकला करते थे।  मैं एक दिन उनके साथ हो गया था।  मेरे साथ एक और पुराने अध्यापक थे और सही बात तो यह है कि उन्होंने ही मुझे भी अपने साथ ले लिया था।  गुरुदेव एक-एक फूल-पत्ते को ध्यान से देखते हुए अपने बगीचे में टहल रहे थे और उक्त अध्यापक महाशय से बातें करते जा रहे थे।  मैं चुपचाप सुनता जा रहा था।  गुरुदेव ने बातचीत के सिलसिले में एक बार कहा, "अच्छा साहब, आश्रम के कौए क्या हो गए? उनकी आवाज़ सुनाई ही नहीं देती?" न तो मेरे साथी उन अध्यापक महाशय को यह खबर थी और न मुझे ही।  बाद में मैंने लक्ष्य किया कि सचमुच कई दिनों से आश्रम में कौए नहीं दीख रहे हैं।  मैंने तब तक कौओं को सर्वव्यापक पक्षी ही समझ रखा था।  अचानक उस दिन मालूम हुआ कि ये भले आदमी भी कभी-कभी प्रवास को चले जाते हैं या चले जाने को बाध्य होते हैं।  एक लेखक ने कौओं की आधुनिक साहित्यिकों से उपमा दी है, क्योंकि इनका मोटो है ‘मिसचिफ् फार मिसचिफ् सेक’ (शरारत के लिए ही शरारत)।  तो क्या कौओं का प्रवास भी किसी शरारत के उद्देश्य से ही था? प्रायः एक सप्ताह के बाद बहुत कौए दिखाई दिए।  एक दूसरी बार मैं सवेरे गुरुदेव के पास उपस्थित था।  उस समय एक लँगड़ी मैना फुदक रही थी।  गुरुदेव ने कहा, "देखते हो, यह यूथभ्रष्ट है।  रोज़ फुदकती है, ठीक यहीं आकर।  मुझे इसकी चाल में एक करुण-भाव दिखाई देता है। " गुरुदेव ने अगर कह न दिया होता तो मुझे उसका करुण-भाव एकदम नहीं दीखता।  मेरा अनुमान था कि मैना करुण भाव दिखानेवाला पक्षी है ही नहीं

