































यह है आजादी का झंडा इसे सलाम हमारा

सूरदास का जन्म सन् 1478 में माना जाता है।  एक मान्यता के अनुसार उनका जन्म मथुरा के निकट रुनकता या रेणुका क्षेत्र में हुआ जबकि दूसरी मान्यता के अनुसार उनका जन्म-स्थान दिल्ली के पास सीही माना जाता है।  महाप्रभु वल्लभाचार्य के शिष्य सूरदास अष्टछाप के कवियों में सर्वाधिक प्रसिद्ध हैं

उनके तीन ग्रंथों सूरसागर, साहित्य लहरी और सूर सारावली में सूरसागर ही सर्वाधिक लोकप्रिय हुआ।  खेती और पशुपालन वाले भारतीय समाज का दैनिक अंतरंग चित्र और मनुष्य की स्वाभाविक वृत्तियों का चित्रण सूर की कविता में मिलता है।  सूर ‘वात्सल्य’ और ‘ शृंगार’ के श्रेष्ठ कवि माने जाते हैं

उनकी कविता में ब्रजभाषा का निखरा हुआ रूप है

यहाँ सूरसागर के भ्रमरगीत से चार पद लिए गए हैं।  कृष्ण ने मथुरा जाने के बाद स्वयं न लौटकर उद्धव के जरिए गोपियों के पास संदेश भेजा था।  उद्धव ने निर्गुण ब्रह्म एवं योग का उपदेश देकर गोपियों की विरह वेदना को शांत करने का प्रयास किया।  गोपियाँ ज्ञान मार्ग की बजाय प्रेम मार्ग को पसंद करती थीं।  इस कारण उन्हें उद्धव का शुष्क संदेश पसंद नहीं आया।  तभी वहाँ एक भौंरा आ पहुँचा।  यहीं से भ्रमरगीत का प्रारंभ होता है।  गोपियों ने भ्रमर के बहाने उद्धव पर व्यंग्य बाण छोड़े

ऊधौ, तुम हौ अति बड़भागी

अपरस रहत सनेह तगा तैं, नाहिन मन अनुरागी

पुरइनि पात रहत जल भीतर, ता रस देह न दागी

ज्यौं जल माहँ तेल की गागरि, बूँद न ताकौं लागी

प्रीति-नदी मैं पाउँ न बोरयाै, दृष्टि न रूप परागी

‘सूरदास’ अबला हम भोरी, गुर चाँटी ज्यौं पागी

मन की मन ही माँझ रही

कहिए जाइ कौन पै ऊधौ, नाहीं परत कही

अवधि अधार आस आवन की, तन मन बिथा सही

अब इन जोग सँदेसनि सुनि-सुनि, बिरहिनि बिरह दही

चाहति हुतीं गुहारि जितहिं तैं, उत तैं धार बही

‘सूरदास’ अब धीर धरहिं क्यौं, मरजादा न लही

हमारैं हरि हारिल की लकरी

मन क्रम बचन नंद-नंदन उर, यह दृढ़ करि पकरी

जागत सोवत स्वप्न दिवस-निसि, कान्ह-कान्ह जक री

सुनत जोग लागत है ऐसौ, ज्यौं करुई ककरी

सु तौ ब्याधि हमकौं लै आए, देखी सुनी न करी

यह तौ ‘सूर’ तिनहिं लै सौंपौ, जिनके मन चकरी

हरि हैं राजनीति पढ़ि आए

समुझी बात कहत मधुकर के, समाचार सब पाए

इक अति चतुर हुते पहिलैं ही, अब गुरु ग्रंथ पढ़ाए

बढ़ी बुद्धि जानी जो उनकी, जोग-सँदेस पठाए

ऊधौ भले लोग आगे के, पर हित डोलत धाए

अब अपनै मन फेर पाइहैं, चलत जु हुते चुराए

ते क्यौं अनीति करैं आपुन, जे और अनीति छुड़ाए

राज धरम तौ यहै ‘सूर’, जो प्रजा न जाहि सताए

रामभक्ति परंपरा में तुलसी अतुलनीय हैं।  रामचरितमानस कवि की अनन्य रामभक्ति और उनके सृजनात्मक कौशल का मनोरम उदाहरण है।  उनके राम मानवीय मर्यादाओं और आदर्शों के प्रतीक हैं जिनके माध्यम से तुलसी ने नीति, स्नेह, शील, विनय, त्याग जैसे उदात्त आदर्शों को प्रतिष्ठित किया।  रामचरितमानस उत्तरी भारत की जनता के बीच बहुत लोकप्रिय है

तुलसी ने रामचरितमानस की रचना अवधी में और िवनयपत्रिका तथा कवितावली की रचना ब्रजभाषा में की।  उस समय प्रचलित सभी काव्य रूपों को तुलसी की रचनाओं में देखा जा सकता है।  रामचरितमानस का मुख्य छंद चौपाई है तथा बीच-बीच में दोहे, सोरठे, हरिगीतिका तथा अन्य छंद पिरोए गए हैं।  िवनयपत्रिका की रचना गेय पदों में हुई है

यह अंश रामचरितमानस के बाल कांड से लिया गया है।  सीता स्वयंवर में राम द्वारा शिव-धनुष भंग के बाद मुनि परशुराम को जब यह समाचार मिला तो वे क्रोधित होकर वहाँ आते हैं।  शिव-धनुष को खंडित देखकर वे आपे से बाहर हो जाते हैं।  राम के विनय और विश्वामित्र के समझाने पर तथा राम की शक्ति की परीक्षा लेकर अंततः उनका गुस्सा शांत होता है

नाथ संभुधनु भंजनिहारा।  होइहि केउ एक दास तुम्हारा

आयेसु काह किहअ िकन मोही।  सुनि रिसाइ बोले मुनि कोही

सेवकु सो जो करै सेवकाई।  अरिकरनी करि करिअ लराई

सुनहु राम जेहि सिवधनु तोरा।  सहसबाहु सम सो रिपु मोरा

सो िबलगाउ बिहाइ समाजा।  न त मारे जैहहिं सब राजा

सुनि मुनिबचन लखन मुसुकाने।  बोले परसुधरहि अवमाने

बहु धनुही तोरी लरिकाईं।  कबहुँ न असि रिस कीन्हि गोसाईं 

येहि धनु पर ममता केिह हेतू।  सुिन रिसाइ कह भृगुकुलकेतू

रे नृपबालक कालबस बोलत तोहि न सँभार

धनुही सम त्रिपुरारिधनु बिदित सकल संसार

लखन कहा हसि हमरे जाना।  सुनहु देव सब धनुष समाना

का छति लाभु जून धनु तोरें।  देखा राम नयन के भोरें

छुअत टूट रघुपतिहु न दोसू।  मुनि बिनु काज करिअ कत रोसू

बोले चितै परसु की ओरा।  रे सठ सुनेहि सुभाउ न मोरा

बालकु बोलि बधौं नहि तोही।  केवल मुनि जड़ जानहि मोही

बाल ब्रह्मचारी अति कोही।  बिस्वबिदित क्षत्रियकुल द्रोही

भुजबल भूमि भूप बिनु कीन्ही।  बिपुल बार महिदेवन्ह दीन्ही

सहसबाहुभुज छेदनिहारा।  परसु बिलोकु महीपकुमारा

मातु पितहि जनि सोचबस करसि महीसकिसोर

गर्भन्ह के अर्भक दलन परसु मोर अति घोर

बिहसि लखनु बोले मृदु बानी।  अहो मुनीसु महाभट मानी

पुनि पुनि मोहि देखाव कुठारु।  चहत उड़ावन फूँकि पहारू

इहाँ कुम्हड़बतिया कोउ नाहीं।  जे तरजनी देखि मरि जाहीं 

देखि कुठारु सरासन बाना।  मैं कछु कहा सहित अभिमाना

भृगुसुत समुझि जनेउ बिलोकी।  जो कछु कहहु सहौं रिस रोकी

सुर महिसुर हरिजन अरु गाई

बधें पापु अपकीरति हारें।  मारतहू पा परिअ तुम्हारें

कोटि कुलिस सम बचनु तुम्हारा।  ब्यर्थ धरहु धनु बान कुठारा

जो बिलोकि अनुचित कहेउँ छमहु महामुनि धीर

सुनि सरोष भृगुबंसमनि बोले गिरा गंभीर

कौसिक सुनहु मंद येहु बालकु।  कुटिलु कालबस निज कुल घालकु

भानुबंस राकेस कलंकू।  निपट निरंकुसु अबुधु असंकू

कालकवलु होइहि छन माहीं।  कहौं पुकारि खोरि मोहि नाहीं

तुम्ह हटकहु जौ चहहु उबारा।  कहि प्रतापु बलु रोषु हमारा

लखन कहेउ मुनि सुजसु तुम्हारा।  तुम्हहि अछत को बरनै पारा

अपने मुहु तुम्ह आपनि करनी।  बार अनेक भाँति बहु बरनी

नहि संतोषु त पुनि कछु कहहू।  जनि रिस रोकि दुसह दुख सहहू

बीरब्रती तुम्ह धीर अछोभा।  गारी देत न पावहु सोभा

सूर समर करनी करहिं कहि न जनावहिं आपु 

बिद्यमान रन पाइ रिपु कायर कथहिं प्रतापु

तुम्ह तौ कालु हाँक जनु लावा।  बार बार मोहि लागि बोलावा

सुनत लखन के बचन कठोरा।  परसु सुधारि धरेउ कर घोरा

अब जनि देइ दोसु मोहि लोगू।  कटुबादी बालकु बधजोगू

बाल बिलोकि बहुत मैं बाँचा।  अब येहु मरनिहार भा साँचा

कौसिक कहा छमिअ अपराधू।  बाल दोष गुन गनहिं न साधू

खर कुठार मैं अकरुन कोही।  आगे अपराधी गुरुद्रोही

उतर देत छोड़ौं बिनु मारे।  केवल कौसिक सील तुम्हारे

न त येहि काटि कुठार कठोरे।  गुरहि उरिन होतेउँ श्रम थोरे

गाधिसूनु कह हृदय हसि मुनिहि हरियरे सूझ
अयमय खाँड़ न ऊखमय अजहुँ न बूझ अबूझ
कहेउ लखन मुनि सीलु तुम्हारा।  को नहि जान बिदित संसारा

माता पितहि उरिन भये नीकें।  गुररिनु रहा सोचु बड़ जी कें

सो जनु हमरेहि माथें काढ़ा।  दिन चलि गये ब्याज बड़ बाढ़ा

अब आनिअ ब्यवहरिआ बोली।  तुरत देउँ मैं थैली खोली

सुनि कटु बचन कुठार सुधारा।  हाय हाय सब सभा पुकारा

भृगुबर परसु देखाबहु मोही।  बिप्र बिचारि बचौं नृपद्रोही

मिले न कबहूँ सुभट रन गाढ़े।  द्विजदेवता घरहि के बाढ़े

अनुचित कहि सबु लोगु पुकारे।  रघुपति सयनहि लखनु नेवारे

लखन उतर आहुति सरिस भृगुबरकोपु कृसानु

बढ़त देखि जल सम बचन बोले रघुकुलभानु

देव का जन्म इटावा (उ.प्र.) में सन् 1673 में हुआ था।  उनका पूरा नाम देवदत्त द्विवेदी था।  देव के अनेक आश्रयदाताओं में औरंगजेब के पुत्र आजमशाह भी थे परंतु देव को सबसे अधिक संतोष और सम्मान उनकी कविता के गुणग्राही आश्रयदाता भोगीलाल से प्राप्त हुआ।  उन्होंने उनकी कविता पर रीझकर लाखों की संपत्ति दान की

देव रीतिकाल के प्रमुख कवि हैं।  रीतिकालीन कविता का संबंध दरबारों, आश्रयदाताओं से था इस कारण उसमें दरबारी संस्कृति का चित्रण अधिक हुआ है।  देव भी इससे अछूते नहीं थे कितु वे इस प्रभाव से जब-जब भी मुक्त हुए, उन्होंने प्रेम और सौंदर्य के सहज चित्र खींचे

यहाँ संकलित कवित्त-सवैयों में एक ओर जहाँ रूप-सौंदर्य का आलंकारिक चित्रण देखने को मिलता है, वहीं दूसरी ओर प्रेम और प्रकृति के प्रति कवि के भावों की अंतरंग अभिव्यक्ति भी।  पहले सवैये में कृष्ण के राजसी रूप सौंदर्य का वर्णन है जिसमें उस युग का सामंती वैभव झलकता है।  दूसरे कवित्त में बसंत को बालक रूप में दिखाकर प्रकृति के साथ एक रागात्मक संबंध की अभिव्यक्ति हुई है

पाँयनि नूपुर मंजु बजैं, कटि कि किनि कै धुनि की मधुराई

साँवरे अंग लसै पट पीत, हिये हुलसै बनमाल सुहाई

माथे किरीट बड़े दृग चंचल, मंद हँसी मुखचंद जुन्हाई

जै जग-मंदिर-दीपक सुंदर, श्रीब्रजदूलह ‘देव’ सहाई



सुमन झिगूला सोहै तन छबि भारी दै



कोकिल हलावै-हुलसावै कर तारी दै



कंजकली नायिका लतान सिर सारी दै



प्रातहि जगावत गुलाब चटकारी दै



उदधि दधि को सो अधिकाइ उमगे अमंद



दूध को सो फेन फैल्यो आँगन फरसबंद



मोतिन की जोति मिल्यो मल्लिका को मकरंद



प्यारी राधिका को प्रतिबिंब सो लगत चंद

देव का जन्म इटावा (उ.प्र.) में सन् 1673 में हुआ था।  उनका पूरा नाम देवदत्त द्विवेदी था।  देव के अनेक आश्रयदाताओं में औरंगजेब के पुत्र आजमशाह भी थे परंतु देव को सबसे अधिक संतोष और सम्मान उनकी कविता के गुणग्राही आश्रयदाता भोगीलाल से प्राप्त हुआ।  उन्होंने उनकी कविता पर रीझकर लाखों की संपत्ति दान की

देव रीतिकाल के प्रमुख कवि हैं।  रीतिकालीन कविता का संबंध दरबारों, आश्रयदाताओं से था इस कारण उसमें दरबारी संस्कृति का चित्रण अधिक हुआ है।  देव भी इससे अछूते नहीं थे कितु वे इस प्रभाव से जब-जब भी मुक्त हुए, उन्होंने प्रेम और सौंदर्य के सहज चित्र खींचे

यहाँ संकलित कवित्त-सवैयों में एक ओर जहाँ रूप-सौंदर्य का आलंकारिक चित्रण देखने को मिलता है, वहीं दूसरी ओर प्रेम और प्रकृति के प्रति कवि के भावों की अंतरंग अभिव्यक्ति भी।  पहले सवैये में कृष्ण के राजसी रूप सौंदर्य का वर्णन है जिसमें उस युग का सामंती वैभव झलकता है।  दूसरे कवित्त में बसंत को बालक रूप में दिखाकर प्रकृति के साथ एक रागात्मक संबंध की अभिव्यक्ति हुई है

पाँयनि नूपुर मंजु बजैं, कटि कि किनि कै धुनि की मधुराई

साँवरे अंग लसै पट पीत, हिये हुलसै बनमाल सुहाई

माथे किरीट बड़े दृग चंचल, मंद हँसी मुखचंद जुन्हाई

जै जग-मंदिर-दीपक सुंदर, श्रीब्रजदूलह ‘देव’ सहाई



सुमन झिगूला सोहै तन छबि भारी दै



कोकिल हलावै-हुलसावै कर तारी दै



कंजकली नायिका लतान सिर सारी दै


प्रातहि जगावत गुलाब चटकारी दै



उदधि दधि को सो अधिकाइ उमगे अमंद



दूध को सो फेन फैल्यो आँगन फरसबंद



मोतिन की जोति मिल्यो मल्लिका को मकरंद



प्यारी राधिका को प्रतिबिंब सो लगत चंद

िनराला का पारिवारिक जीवन दुखों और संघर्षों से भरा था।  आत्मीय जनों के असामयिक निधन ने उन्हें भीतर तक तोड़ िदया।  साहित्यिक मोर्चे पर भी उन्हाेंने अनवरत संघर्ष किया

उनकी प्रमुख काव्य-रचनाएँ हैं-अनामिका, परिमल, गीतिका, कुकुरमुत्ता और नए पत्ते।  उपन्यास, कहानी, आलोचना और निबंध लेखन में भी उनकी ख्याति अविस्मरणीय है

निराला विस्तृत सरोकारों के कवि हैं।  दार्शनिकता, विद्रोह, क्रांति, प्रेम की तरलता और प्रकृति का विराट तथा उदात्त चित्र उनकी रचनाओं में उपस्थित है।  उनके विद्रोही स्वभाव ने कविता के भाव-जगत और शिल्प-जगत में नए प्रयोगों को संभव किया

उत्साह एक आह्वान गीत है जो बादल को संबोधित है।  बादल निराला का प्रिय विषय है।  कविता में बादल एक तरफ़ पीड़ित-प्यासे जन की आकांक्षा को पूरा करने वाला है, तो दूसरी तरफ़ वही बादल नयी कल्पना और नए अंकुर के लिए विध्वंस, विप्लव और क्रांति चेतना को संभव करने वाला भी।  कवि जीवन को व्यापक और समग्र दृष्टि से देखता है

अट नहीं रही है कविता फागुन की मादकता को प्रकट करती है।  कवि फागुन की सर्वव्यापक सुंदरता को अनेक संदर्भों में देखता है।  जब मन प्रसन्न हो तो हर तरफ़ फागुन का ही सौंदर्य और उल्लास दिखाई पड़ता है

उत्साह एक आह्वान गीत है जो बादल को संबोधित है।  बादल निराला का प्रिय विषय है।  कविता में बादल एक तरफ़ पीड़ित-प्यासे जन की आकांक्षा को पूरा करने वाला है, तो दूसरी तरफ़ वही बादल नयी कल्पना और नए अंकुर के लिए विध्वंस, विप्लव और क्रांति चेतना को संभव करने वाला भी।  कवि जीवन को व्यापक और समग्र दृष्टि से देखता है

अट नहीं रही है कविता फागुन की मादकता को प्रकट करती है।  कवि फागुन की सर्वव्यापक सुंदरता को अनेक संदर्भों में देखता है।  जब मन प्रसन्न हो तो हर तरफ़ फागुन का ही सौंदर्य और उल्लास दिखाई पड़ता है


































सट नहीं रही है











हट नहीं रही है











पट नहीं रही है

नागार्जुन का जन्म बिहार के दरभंगा जि़ले के सतलखा गाँव में सन् 1911 में हुआ।  उनका मूल नाम वैद्यनाथ मिश्र था।  आरंभिक शिक्षा संस्कृत पाठशाला में हुई, फिर अध्ययन के लिए वे बनारस और कलकत्ता (कोलकाता) गए।  1936 में वे श्रीलंका गए, और वहीं बौद्ध धर्म में दीक्षित हुए

नागार्जुन की प्रमुख काव्य कृतियाँ हैं–युगधारा, सतरंगे पंखों वाली, हज़ार-हज़ार बाँहों वाली, तुमने कहा था, पुरानी जूतियों का कोरस, आखिर ऐसा क्या कह दिया मैंने, मैं मिलटरी का बूढ़ा घोड़ा।  नागार्जुन ने कविता के साथ-साथ उपन्यास और अन्य गद्य विधाओं में भी लेखन किया है।  उनका संपूर्ण कृतित्व नागार्जुन रचनावली के सात खंडों में प्रकाशित है

राजनैतिक सक्रियता के कारण उन्हें अनेक बार जेल जाना पड़ा।  हिदी और मैथिली में समान रूप से लेखन करने वाले नागार्जुन ने बांग्ला और संस्कृत में भी कविताएँ लिखीं

लोकजीवन से गहरा सरोकार रखने वाले नागार्जुन भ्रस्टाचार, राजनीतिक स्वार्थ और समाज की पतनशील स्थितियों के प्रति अपने साहित्य में विशेष सजग रहे।  वे व्यंग्य में माहिर हैं, इसलिए उन्हें आधुनिक कबीर भी कहा जाता है।  छायावादोत्तर दौर के वे ऐसे अकेले कवि हैं, जिनकी कविता गाँव की चौपालों और साहित्यिक दुनिया में समान रूप से लोकप्रिय रही।  वे वास्तविक अर्थों में जनकवि हैं

यह दंतुरित मुसकान कविता में छोटे बच्चे की मनोहारी मुसकान देखकर कवि के मन में जो भाव उमड़ते हैं उन्हें कविता में अनेक बिबों के माध्यम से प्रकट किया गया है।  कवि का मानना है कि इस सुंदरता में ही जीवन का संदेश है।  इस सुंदरता की व्याप्ति ऐसी है कि कठोर से कठोर मन भी पिघल जाए

फसल शब्द सुनते ही खेतों में लहलहाती फसल आँखों के सामने आ जाती है।  परंतु फसल है क्या और उसे पैदा करने में किन-किन तत्वों का योगदान होता है, इसे बताया है नागार्जुन ने अपनी कविता फसल में।  कविता यह भी रेखांकित करती है कि प्रकृति और मनुष्य के सहयोेग से ही सृजन संभव है

कहना न होगा कि यह कविता हमें उपभोक्ता-संस्कृति के दौर में कृषि-संस्कृति के निकट ले जाती है





















































































िगरिजाकुमार माथुर का जन्म सन् 1918 में गुना, मध्य प्रदेश में हुआ।  प्रारंभिक शिक्षा झाँसी, उत्तर प्रदेश में ग्रहण करने के बाद उन्होंने एम.ए. अंग्रेज़ी व एल.एल.बी. की उपाधि लखनऊ से अर्जित की।  शुरू में कुछ समय तक वकालत की

गिरिजाकुमार माथुर की प्रमुख रचनाएँ हैं–नाश और निर्माण, धूप के धान, शिलापंख चमकीले, भीतरी नदी की यात्रा (काव्य-संग्रह); जन्म कैद (नाटक); नयी कविता ः सीमाएँ और संभावनाएँ (आलोचना)

नयी कविता के कवि गिरिजाकुमार माथुर रोमानी मिज़ाज के कवि माने जाते हैं।  वे विषय की मौलिकता के पक्षधर तो हैं परंतु शिल्प की विलक्षणता को नज़रअंदाज़ करके नहीं।  चित्र को अधिक स्पष्ट करने के लिए वे वातावरण के रंग को भरते हैं।  वे मुक्त छंद में ध्वनि साम्य के प्रयोग के कारण तुक के बिना भी कविता में संगीतात्मकता संभव कर सके हैं

छाया मत छूना कविता के माध्यम से कवि यह कहना चाहता है कि जीवन में सुख और दुख दोनों की उपस्थिति है।  विगत के सुख को यादकर वर्तमान के दुख को और गहरा करना तर्कसंगत नहीं है।  कवि के शब्दों में इससे दुख दूना होता है
कविता अतीत की स्मृतियों को भूल वर्तमान का सामना कर भविष्य का वरण करने का संदेश देती है।  वह यह बताती है कि जीवन के सत्य को छोड़कर उसकी छायाओं से भ्रमित रहना जीवन की कठोर वास्तविकता से दूर रहना है



मन, होगा दुख दूना







कुंतल के फूलों की याद बनी चाँदनी





मन, होगा दुख दूना



जितना ही दौड़ा तू उतना ही भरमाया



हर चंद्रिका में छिपी एक रात कृष्णा है





मन, होगा दुख दूना



देह सुखी हो पर मन के दुख का अंत नहीं









मन, होगा दुख दूना

ऋतुराज का जन्म सन् 1940 में भरतपुर में हुआ।  राजस्थान विश्वविद्यालय, जयपुर से उन्होंने अंग्रेज़ी में एम.ए. किया।  चालीस वर्षों तक अंग्रेज़ी साहित्य के अध्यापन के बाद अब सेवानिवृत्ति लेकर वे जयपुर में रहते हैं

मुख्यधारा से अलग समाज के हाशिए के लोगों की चिंताओं को ऋतुराज ने अपने लेखन का विषय बनाया है।  उनकी कविताओं में दैनिक जीवन के अनुभव का यथार्थ है और वे अपने आसपास रोज़मर्रा में घटित होने वाले सामाजिक शोषण और विडंबनाओं पर निगाह डालते हैं

कन्यादान  कविता में माँ बेटी को स्त्री के परंपरागत ‘आदर्श’ रूप से हटकर सीख दे रही है।  कवि का मानना है कि समाज-व्यवस्था द्वारा स्त्रियों के लिए आचरण संबंधी जो प्रतिमान गढ़ लिए जाते हैं वे आदर्श के मुलम्मे में बंधन होते हैं।  ‘कोमलता’ के गौरव में ‘कमज़ोरी’ का उपहास छिपा रहता है।  लड़की जैसा न दिखाई देने में इसी आदर्शीकरण का प्रतिकार है।  बेटी माँ के सबसे निकट और उसके सुख-दुख की साथी होती है


































पर लड़की जैसी दिखाई मत देना

मंगलेश डबराल का जन्म सन् 1948 में टिहरी गढ़वाल (उत्तरांचल) के काफलपानी गाँव में हुआ और शिक्षा-दीक्षा हुई देहरादून में।  दिल्ली आकर हिंदी पेट्रियट, प्रतिपक्ष और आसपास में काम करने के बाद वे भोपाल में भारत भवन से प्रकाशित होने वाले पूर्वग्रह में सहायक संपादक हुए।  इलाहाबाद और लखनऊ से प्रकाशित अमृत प्रभात में भी कुछ दिन नौकरी की
मंगलेश डबराल के चार कविता संग्रह प्रकाशित हुए हैं-पहाड़ पर लालटेन, घर का रास्ता, हम जो देखते हैं और आवाज़ भी एक जगह है।  साहित्य अकादेमी पुरस्कार, पहल सम्मान से सम्मानित मंगलेश की ख्याति अनुवादक के रूप में भी है।  मंगलेश की कविताओं के भारतीय भाषाओं के अतिरिक्त अंग्रेज़ी, रूसी, जर्मन, स्पानी, पोल्स्की और बल्गारी भाषाओं में भी अनुवाद प्रकाशित हो चुके हैं।  कविता के अतिरिक्त वे साहित्य, सिनेमा, संचार माध्यम और संस्कृति के सवालों पर नियमित लेखन भी करते हैं

संगतकार कविता गायन में मुख्य गायक का साथ देनेवाले संगतकार की भूमिका के महत्त्व पर विचार करती है।  दृश्य माध्यम की प्रस्तुतियाें; जैसे-नाटक, फ़िल्म संगीत, नृत्य के बारे में तो यह सही है ही; हम समाज और इतिहास में भी ऐसे अनेक प्रसंगों को देख सकते हैं जहाँ नायक की सफलता में अनेक लोगों ने महत्त्वपूर्ण भूमिका निभाई।  कविता हममें यह संवेदनशीलता विकसित करती है कि उनमें से प्रत्येक का अपना-अपना महत्त्व है और उनका सामने न आना उनकी कमज़ोरी नहीं मानवीयता है























































उसकी मनुष्यता समझा जाना चाहिए

स्वयं प्रकाश का जन्म सन् 1947 में इंदौर (मध्यप्रदेश) में हुआ।  मैकेनिकल इंजीनियरिंग की पढ़ाई करके एक औद्योगिक प्रतिष्ठान में नौकरी करने वाले स्वयं प्रकाश का बचपन और नौकरी का बड़ा हिस्सा राजस्थान में बीता

आठवें दशक में उभरे स्वयं प्रकाश आज समकालीन कहानी के महत्त्वपूर्ण हस्ताक्षर हैं।  उनके तेरह कहानी संग्रह प्रकाशित हो चुके हैं जिनमें सूरज कब निकलेगा, आएँगे अच्छे दिन भी, आदमी जात का आदमी और संधान उल्लेखनीय हैं।  उनके बीच में विनय और ईंधन उपन्यास चर्चित रहे हैं

मध्यवर्गीय जीवन के कुशल चितेरे स्वयं प्रकाश की कहानियों में वर्ग-शोषण के विरुद्ध चेतना है तो हमारे सामाजिक जीवन में जाति, संप्रदाय और लिग के आधार पर हो रहे भेदभाव के खिलाफ़ प्रतिकार का स्वर भी है

चारों ओर सीमाओं से घिरे भूभाग का नाम ही देश नहीं होता।  देश बनता है उसमें रहने वाले सभी नागरिकों, नदियों, पहाड़ों, पेड़-पौधों, वनस्पतियों, पशु-पक्षियों से और इन सबसे प्रेम करने तथा इनकी समृद्धि के लिए प्रयास करने का नाम देशभक्ति है।  नेताजी का चश्मा कहानी कैप्टन चश्मे वाले के माध्यम से देश के करोड़ों नागरिकों के योगदान को रेखांकित करती है जो इस देश के निर्माण में अपने-अपने तरीके से सहयोग करते हैं

हालदार साहब को हर पंद्रहवें दिन कंपनी के काम के सिलसिले में उस कस्बे से गुज़रना पड़ता था।  कस्बा बहुत बड़ा नहीं था।  जिसे पक्का मकान कहा जा सके वैसे कुछ ही मकान और जिसे बाज़ार कहा जा सके वैसा एक ही बाज़ार था।  कस्बे में एक लड़कों का स्कूल, एक लड़कियों का स्कूल, एक सीमेंट का छोटा-सा कारखाना, दो ओपन एयर सिनेमाघर और एक ठो नगरपालिका भी थी।  नगरपालिका थी तो कुछ-न-कुछ करती भी रहती थी

पूरी बात तो अब पता नहीं, लेकिन लगता है कि देश के अच्छे मूर्तिकारों की जानकारी नहीं होने और अच्छी मूर्ति की लागत अनुमान और उपलब्ध बजट से कहीं बहुत ज़्यादा होने के कारण काफ़ी समय ऊहापोह और चिट्ठी-पत्री में बरबाद हुआ होगा और बोर्ड की शासनावधि समाप्त होने की घड़ियों में किसी स्थानीय कलाकार को ही अवसर देने का निर्णय किया गया होगा, और अंत में कस्बे के इकलौते हाई स्कूल के इकलौते ड्राइंग मास्टर-मान लीजिए मोतीलाल जी-को ही यह काम सौंप दिया गया होगा, जो महीने-भर में मूर्ति बनाकर ‘पटक देने’ का विश्वास दिला रहे थे

जैसा कि कहा जा चुका है, मूर्ति संगमरमर की थी।  टोपी की नोक से कोट के दूसरे बटन तक कोई दो फुट ऊँची।  जिसे कहते हैं बस्ट।  और सुंदर थी।  नेताजी सुंदर लग रहे थे।  कुछ-कुछ मासूम और कमसिन।  फ़ौजी वर्दी में।  मूर्ति को देखते ही ‘दिल्ली चलो’ और ‘तुम मुझे खून दो...’ वगैरह याद आने लगते थे।  इस दृष्टि से यह सफल और सराहनीय प्रयास था

जीप कस्बा छोड़कर आगे बढ़ गई तब भी हालदार साहब इस मूर्ति के बारे में ही सोचते रहे, और अंत में इस निष्कर्ष पर पहुँचे कि कुल मिलाकर कस्बे के नागरिकों का यह प्रयास सराहनीय ही कहा जाना चाहिए

दूसरी बार जब हालदार साहब उधर से गुज़रे तो उन्हें मूर्ति में कुछ अंतर दिखाई दिया।  ध्यान से देखा तो पाया कि चश्मा दूसरा है।  पहले मोटे फ्रेमवाला चौकोर चश्मा था, अब तार के फ्रेमवाला गोल चश्मा है।  हालदार साहब का कौतुक और बढ़ा

तीसरी बार फिर नया चश्मा था

हालदार साहब की आदत पड़ गई, हर बार कस्बे से गुज़रते समय चौराहे पर रुकना, पान खाना और मूर्ति को ध्यान से देखना

पानवाले के खुद के मुँह में पान ठुँसा हुआ था।  वह एक काला मोटा और खुशमिज़ाज़ आदमी था।  हालदार साहब का प्रश्न सुनकर वह आँखों-ही-आँखों में हँसा

क्या करता है? हालदार साहब कुछ समझ नहीं पाए

चश्मा चेंज कर देता है

क्या मतलब? क्यों चेंज कर देता है? हालदार साहब अब भी नहीं समझ पाए

कोई गिराक आ गया समझो।  उसको चौड़े चौखट चाहिए।  तो कैप्टन किदर से लाएगा? तो उसको मूर्तिवाला दे दिया

अब हालदार साहब को बात कुछ-कुछ समझ में आई।  एक चश्मेवाला है जिसका नाम कैप्टन है।  उसे नेताजी की बगैर चश्मेवाली मूर्ति बुरी लगती है।  बल्कि आहत करती है, मानो चश्मे के बगैर नेताजी को असुविधा हो रही हो

लेकिन भाई! एक बात अभी भी समझ में नहीं आई

पानवाला दूसरा पान मुँह में ठूँस चुका था।  दोपहर का समय था, ‘दुकान’ पर भीड़-भाड़ अधिक नहीं थी।  वह फिर आँखों-ही-आँखों में हँसा

पानवाले के लिए यह एक मज़ेदार बात थी लेकिन हालदार साहब के लिए चकित और द्रवित करने वाली।  यानी वह ठीक ही सोच रहे थे।  मूर्ति के नीचे लिखा ‘मूर्तिकार मास्टर मोतीलाल’ वाकई कस्बे का अध्यापक था।  बेचारे ने महीने-भर में मूर्ति बनाकर पटक देने का वादा कर दिया होगा।  बना भी ली होगी लेकिन पत्थर में पारदर्शी चश्मा कैसे बनाया जाए-काँचवाला-यह तय नहीं कर पाया होगा

हालदार साहब को यह सब कुछ बड़ा विचित्र और कौतुकभरा लग रहा था

पानवाला नया पान खा रहा था।  पान पकड़े अपने हाथ को मुँह से डेढ़ इंच दूर रोककर उसने हालदार साहब को ध्यान से देखा, फिर अपनी लाल-काली बत्तीसी दिखाई और मुसकराकर बोला-नहीं साब! वो लँगड़ा क्या जाएगा फ़ौज में।  पागल है पागल! वो देखो, वो आ रहा है

हालदार साहब को पानवाले द्वारा एक देशभक्त का इस तरह मज़ाक उड़ाया जाना अच्छा नहीं लगा।  मुड़कर देखा तो अवाक् रह गए।  एक बेहद बूढ़ा मरियल-सा लँगड़ा आदमी सिर पर गांधी टोपी और आँखों पर काला चश्मा लगाए एक हाथ में एक छोटी-सी संदूकची और दूसरे हाथ में एक बाँस पर टँगे बहुत-से चश्मे लिए अभी-अभी एक गली से निकला था और अब एक बंद दुकान के सहारे अपना बाँस टिका रहा था।  तो इस बेचारे की दुकान भी नहीं! फेरी लगाता है! हालदार साहब चक्कर में पड़ गए।  पूछना चाहते थे, इसे कैप्टन क्यों कहते हैं? क्या यही इसका वास्तविक नाम है? लेकिन पानवाले ने साफ़ बता दिया था कि अब वह इस बारे में और बात करने को तैयार नहीं


दो साल तक हालदार साहब अपने काम के सिलसिले में उस कस्बे से गुज़रते रहे और नेताजी की मूर्ति में बदलते हुए चश्मों को देखते रहे

फिर एक बार ऐसा हुआ कि मूर्ति के चेहरे पर कोई भी, कैसा भी चश्मा नहीं था।  उस दिन पान की दुकान भी बंद थी

अगली बार भी मूर्ति की आँखों पर चश्मा नहीं था

पानवाला उदास हो गया

और कुछ नहीं पूछ पाए हालदार साहब

बार-बार सोचते, क्या होगा उस कौम का जो अपने देश की खातिर घर-गृहस्थी-जवानी-जि़ंदगी सब कुछ होम देनेवालों पर भी हँसती है और अपने लिए बिकने के मौके ढूँढ़ती है।  दुखी हो गए।  पंद्रह दिन बाद फिर उसी कस्बे से गुज़रे।  कस्बे में घुसने से पहले ही खयाल आया कि कस्बे की हृदयस्थली में सुभाष की प्रतिमा अवश्य ही प्रतिष्ठापित होगी, लेकिन सुभाष की आँखों पर चश्मा नहीं होगा। ...क्योंकि मास्टर बनाना भूल गया

लेकिन आदत से मजबूर आँखें चौराहा आते ही मूर्ति की तरफ़ उठ गईं।  कुछ ऐसा देखा कि चीखे, रोको! जीप स्पीड में थी, ड्राइवर ने ज़ोर से ब्रेक मारे।  रास्ता चलते लोग देखने लगे

मूर्ति की आँखों पर सरकंडे से बना छोटा-सा चश्मा रखा हुआ था, जैसा बच्चे बना लेते हैं

हालदार साहब भावुक हैं

रामवृक्ष बेनीपुरी का जन्म बिहार के मुजफ़्फ़रपुर जि़ले के बेनीपुर गाँव में सन् 1899 में हुआ।  माता-पिता का निधन बचपन में ही हो जाने के कारण जीवन के आरंभिक वर्ष अभावों-कठिनाइयों और संघर्षों में बीते।  दसवीं तक की शिक्षा प्राप्त करने के बाद वे सन् 1920 में राष्ट्रीय स्वाधीनता आंदोलन से सक्रिय रूप से जुड़ गए

15 वर्ष की अवस्था में बेनीपुरी जी की रचनाएँ पत्र-पत्रिकाओं में छपने लगीं।  वे बेहद प्रतिभाशाली पत्रकार थे

गद्य की विविध विधाओं में उनके लेखन को व्यापक प्रतिष्ठा मिली।  उनका पूरा साहित्य बेनीपुरी रचनावली के आठ खंडों में प्रकाशित है।  उनकी रचना-यात्रा के महत्त्वपूर्ण पड़ाव हैं-पतितों के देश में (उपन्यास); चिता के फूल (कहानी); अंबपाली (नाटक); माटी की मूरतें (रेखाचित्र); पैरों में पंख बाँधकर (यात्रा-वृत्तांत); ज़ंजीरें और दीवारें (संस्मरण) आदि

बालगोबिन भगत रेखाचित्र के माध्यम से लेखक ने एक ऐसे विलक्षण चरित्र का उद्घाटन किया है जो मनुष्यता, लोक संस्कृति और सामूहिक चेतना का प्रतीक है।  वेशभूषा या बाह्य अनुष्ठानों से कोई संन्यासी नहीं होता, संन्यास का आधार जीवन के मानवीय सरोकार होते हैं।  बालगोबिन भगत इसी आधार पर लेखक को संन्यासी लगते हैं










बालगोबिन भगत मँझोले कद के गोरे-चिट्टे आदमी थे।  साठ से ऊपर के ही होंगे।  बाल पक गए थे।  लंबी दाढ़ी या जटाजूट तो नहीं रखते थे, किंतु हमेशा उनका चेहरा सफ़ेद बालों से ही जगमग किए रहता।  कपड़े बिलकुल कम पहनते।  कमर में एक लंगोटी-मात्र और सिर में कबीरपंथियों की-सी कनफटी टोपी

ऊपर की तसवीर से यह नहीं माना जाए कि बालगोबिन भगत साधु थे।  नहीं, बिलकुल गृहस्थ! उनकी गृहिणी की तो मुझे याद नहीं, उनके बेटे और पतोहू को तो मैंने देखा था

किंतु, खेतीबारी करते, परिवार रखते भी, बालगोबिन भगत साधु थे-साधु की सब परिभाषाओं में खरे उतरनेवाले।  कबीर को ‘साहब’ मानते थे, उन्हीं के गीतों को गाते, उन्हीं के आदेशों पर चलते।  कभी झूठ नहीं बोलते, खरा व्यवहार रखते।  किसी से भी दो-टूक बात करने में संकोच नहीं करते, न किसी से खामखाह झगड़ा मोल लेते

इन सबके ऊपर, मैं तो मुग्ध था उनके मधुर गान पर-जो सदा-सर्वदा ही सुनने को मिलते

आसाढ़ की रिमझिम है।  समूचा गाँव खेतों में उतर पड़ा है।  कहीं हल चल रहे हैं; कहीं रोपनी हो रही है।  धान के पानी-भरे खेतों में बच्चे उछल रहे हैं।  औरतें कलेवा लेकर मेंड़ पर बैठी हैं।  आसमान बादल से घिरा; धूप का नाम नहीं।  ठंडी पुरवाई चल रही

भादो की वह अंँधेरी अधरतिया।  अभी, थोड़ी ही देर पहले मुसलधार वर्षा खत्म हुई है।  बादलों की गरज, बिजली की तड़प में आपने कुछ नहीं सुना हो, किंतु अब झिल्ली की झंकार या दादुरों की टर्र-टर्र बालगोबिन भगत के संगीत को अपने कोलाहल में डुबो नहीं सकतीं





कातिक आया नहीं कि बालगोबिन भगत की प्रभातियाँ शुरू हुईं, जो फागुन तक चला करतीं।  इन दिनों वह सबेरे ही उठते।  न जाने किस वक्त जगकर वह नदी-स्नान को जाते-गाँव से दो मील दूर! वहाँ से नहा-धोकर लौटते और गाँव के बाहर ही, पोखरे के ऊँचे भिंडे पर, अपनी खँजड़ी लेकर जा बैठते और अपने गाने टेरने लगते।  मैं शुरू से ही देर तक सोनेवाला हूँ, किंतु, एक दिन, माघ की उस दाँत किटकिटानेवाली भोर में भी, उनका संगीत मुझे पोखरे पर ले गया था।  अभी आसमान के तारों के दीपक बुझे नहीं थे।  हाँ, पूरब में लोही लग गई थी जिसकी लालिमा को शुक्र तारा और बढ़ा रहा था।  खेत, बगीचा, घर-सब पर कुहासा छा रहा था।  सारा वातावरण अजीब रहस्य से आवृत मालूम पड़ता था

गर्मियों में उनकी ‘संझा’ कितनी उमसभरी शाम को न शीतल करती! अपने घर के आँगन में आसन जमा बैठते।  गाँव के उनके कुछ प्रेमी भी जुट जाते।  खंँजड़ियों और करतालों की भरमार हो जाती।  एक पद बालगोबिन भगत कह जाते, उनकी प्रेमी-मंडली उसे दुहराती, तिहराती।  धीरे-धीरे स्वर ऊँचा होने लगता-एक निश्चित ताल, एक निश्चित गति से

बालगोबिन भगत की संगीत-साधना का चरम उत्कर्ष उस दिन देखा गया जिस दिन उनका बेटा मरा।  इकलौता बेटा था वह! कुछ सुस्त और बोदा-सा था, किंतु इसी कारण बालगोबिन भगत उसे और भी मानते।  उनकी समझ में ऐसे आदमियों पर ही ज़्यादा नज़र रखनी चाहिए या प्यार करना चाहिए, क्योंकि ये निगरानी और मुहब्बत के ज़्यादा हकदार होते हैं।  बड़ी साध से उसकी शादी कराई थी, पतोहू बड़ी ही सुभग और सुशील मिली थी।  घर की पूरी प्रबंधिका बनकर भगत को बहुत कुछ दुनियादारी से निवृत्त कर दिया था उसने।  उनका बेटा बीमार है, इसकी खबर रखने की लोगों को कहाँ फ़ुरसत! किंतु मौत तो अपनी ओर सबका ध्यान खींचकर ही रहती है।  हमने सुना, बालगोबिन भगत का बेटा मर गया।  कुतूहलवश उनके घर गया।  देखकर दंग रह गया।  बेटे को आँगन में एक चटाई पर लिटाकर एक सफ़ेद कपड़े से ढाँक रखा है

बेटे के क्रिया-कर्म में तूल नहीं किया; पतोहू से ही आग दिलाई उसकी।  किंतु ज्योंही श्राद्ध की अवधि पूरी हो गई, पतोहू के भाई को बुलाकर उसके साथ कर दिया, यह आदेश देते हुए कि इसकी दूसरी शादी कर देना

बालगोबिन भगत की मौत उन्हीं के अनुरूप हुई।  वह हर वर्ष गंगा-स्नान करने जाते।  स्नान पर उतनी आस्था नहीं रखते, जितना संत-समागम और लोक-दर्शन पर।  पैदल ही जाते।  करीब तीस कोस पर गंगा थी।  साधु को संबल लेने का क्या हक? और, गृहस्थ किसी से भिक्षा क्यों मँागे? अतः, घर से खाकर चलते, तो फिर घर पर ही लौटकर खाते।  रास्ते भर खँजड़ी बजाते, गाते जहाँ प्यास लगती, पानी पी लेेते।  चार-पाँच दिन आने-जाने में लगते; किंतु इस लंबे उपवास में भी वही मस्ती! अब बुढ़ापा आ गया था, किंतु टेक वही जवानीवाली।  इस बार लौटे तो तबीयत कुछ सुस्त थी।  खाने-पीने के बाद भी तबीयत नहीं सुधरी, थोड़ा बुखार आने लगा

यशपाल का जन्म सन् 1903 में पंजाब के फीरोज़पुर छावनी में हुआ।  प्रारंभिक शिक्षा काँगड़ा में ग्रहण करने के बाद लाहौर के नेशनल कॉलेज से उन्होंने बी.ए. किया।  वहाँ उनका परिचय भगत सिह और सुखदेव से हुआ

यशपाल की रचनाओं में आम आदमी के सरोकारों की उपस्थिति है।  वे यथार्थवादी शैली के विशिष्ट रचनाकार हैं।  सामाजिक विषमता, राजनैतिक पाखंड और रूढ़ियों के िख़लाफ उनकी रचनाएँ मुखर हैं।  उनके कहानी संग्रहों में ज्ञानदान, तर्क का तूफ़ान, पिंजरे की उड़ान, वा दुलिया, फूलो का कुर्ता उल्लेखनीय हैं

यूँ तो यशपाल ने लखनवी अंदाज़ व्यंग्य यह साबित करने के लिए लिखा था कि बिना कथ्य के कहानी नहीं लिखी जा सकती परंतु एक स्वतंत्र रचना के रूप में इस रचना को पढ़ा जा सकता है।  यशपाल उस पतनशील सामंती वर्ग पर कटाक्ष करते हैं जो वास्तविकता से बेखबर एक बनावटी जीवन शैली का आदी है

मुफ़िस्सल की पैसेंजर ट्रेन चल पड़ने की उतावली में फूँकार रही थी।  आराम से सेकंड क्लास में जाने के लिए दाम अधिक लगते हैं।  दूर तो जाना नहीं था

गाड़ी छूट रही थी।  सेकंड क्लास के एक छोटे डिब्बे को खाली समझकर, ज़रा दौड़कर उसमें चढ़ गए।  अनुमान के प्रतिकूल डिब्बा निर्जन नहीं था।  एक बर्थ पर लखनऊ की नवाबी नस्ल के एक सफ़ेदपोश सज्जन बहुत सुविधा से पालथी मारे बैठे थे

नवाब साहब ने संगति के लिए उत्साह नहीं दिखाया

ठाली बैठे, कल्पना करते रहने की पुरानी आदत है।  नवाब साहब की असुविधा और संकोच के कारण का अनुमान करने लगे

हम कनखियों से नवाब साहब की ओर देख रहे थे



नवाब साहब का सहसा भाव-परिवर्तन अच्छा नहीं लगा।  भाँप लिया, आप शराफ़त का गुमान बनाए रखने के लिए हमें भी मामूली लोगों की हरकत में लथेड़ लेना चाहते हैं

नवाब साहब ने फिर एक पल खिड़की से बाहर देखकर गौर किया और दृढ़ निश्चय से खीरों के नीचे रखा तौलिया झाड़कर सामने बिछा लिया।  सीट के नीचे से लोटा उठाकर दोनों खीरों को खिड़की से बाहर धोया और तौलिए से पोंछ लिया।  जेब से चाकू निकाला

लखनऊ स्टेशन पर खीरा बेचने वाले खीरे के इस्तेमाल का तरीका जानते हैं

नवाब साहब ने बहुत करीने से खीरे की फाँकों पर जीरा-मिला नमक और लाल मिर्च की सुर्खी बुरक दी

हम कनखियों से देखकर सोच रहे थे, मियाँ रईस बनते हैं, लेकिन लोगों की नज़रों से बच सकने के खयाल में अपनी असलियत पर उतर आए हैं



नमक-मिर्च छिड़क दिए जाने से ताज़े खीरे की पनियाती फाँकें देखकर पानी मुँह में ज़रूर आ रहा था, लेकिन इनकार कर चुके थे

नवाब साहब ने सतृष्ण आँखों से नमक-मिर्च के संयोग से चमकती खीरे की फाँकों की ओर देखा।  खिड़की के बाहर देखकर दीर्घ निश्वास लिया।  खीरे की एक फाँक उठाकर होंठों तक ले गए।  फाँक को सूँघा।  स्वाद के आनंद में पलकें मुँद गईं



नवाब साहब खीरे की तैयारी और इस्तेमाल से थककर लेट गए



नवाब साहब की ओर से भरे पेट के ऊँचे डकार का शब्द सुनाई दिया और नवाब साहब ने हमारी ओर देखकर कह दिया, ‘खीरा लज़ीज़ होता है लेकिन होता है सकील, नामुराद मेदे पर बोझ डाल देता है





सर्वेश्वर दयाल सक्सेना का जन्म सन् 1927 में जि़ला बस्ती, उत्तर प्रदेश में हुआ।  उनकी उच्च शिक्षा इलाहाबाद विश्वविद्यालय से हुई।  वे अध्यापक, आकाशवाणी में सहायक प्रोड्यूसर, दिनमान में उपसंपादक और पराग के संपादक रहे

सर्वेश्वर बहुमुखी प्रतिभा के साहित्यकार थे।  वे कवि, कहानीकार, उपन्यासकार, निबंधकार और नाटककार थे।  सर्वेश्वर की प्रमुख कृतियाँ हैं-काठ की घंटियाँ, कुआनो नदी, जंगल का दर्द, खूँटियों पर टँगे लोग (कविता-संग्रह); पागल कुत्तों का मसीहा, सोया हुआ जल (उपन्यास); लड़ाई (कहानी-संग्रह); बकरी (नाटक); भौं भौं खौं खाैं, बतूता का जूता, लाख की नाक (बाल साहित्य)

सर्वेश्वर की पहचान मध्यवर्गीय आकांक्षाओं के लेखक के रूप में की जाती है।  मध्यवर्गीय जीवन की महत्वाकांक्षाओं, सपनों, संघर्ष, शोषण, हताशा और कुुंठा का चित्रण उनके साहित्य में मिलता है।  सर्वेश्वर जी स्तंभकार थे और चरचे और चरखे नाम से दिनमान में जो स्तंभ लिखते थे उसमें बेबाक सच कहने का साहस दिखता है

संस्मरण स्मृतियों से बनता है और स्मृतियों की विश्वसनीयता उसे महत्त्वपूर्ण बनाती है।  फ़ादर कामिल बुल्के पर लिखा सर्वेश्वर का यह संस्मरण इस कसौटी पर खरा उतरता है।  अपने को भारतीय कहने वाले फ़ादर बुल्के जन्मे तो बेल्जियम (यूरोप) के रैम्सचैपल शहर में जो गिरजों, पादरियों, धर्मगुरुओं और संतों की भूमि कही जाती है परंतु उन्होंने अपनी कर्मभूमि बनाया भारत को।  फ़ादर बुल्के एक संन्यासी थे परंतु पारंपरिक अर्थ में नहीं

फ़ादर को ज़हरबाद से नहीं मरना चाहिए था।  जिसकी रगों में दूसरों के लिए मिठास भरे अमृत के अतिरिक्त और कुछ नहीं था उसके लिए इस ज़हर का विधान क्यों हो? यह सवाल किस ईश्वर से पूछें? प्रभु की आस्था ही जिसका अस्तित्व था।  वह देह की इस यातना की परीक्षा उम्र की आखिरी देहरी पर क्यों दे? एक लंबी, पादरी के सफ़ेद चोगे से ढकी आकृति सामने है-गोरा रंग, सफ़ेद झाँईं मारती भूरी दाढ़ी, नीली आँखें-बाँहें खोल गले लगाने को आतुर।  इतनी ममता, इतना अपनत्व इस साधु में अपने हर एक प्रियजन के लिए उमड़ता रहता था

फ़ादर को याद करना एक उदास शांत संगीत को सुनने जैसा है।  उनको देखना करुणा के निर्मल जल में स्नान करने जैसा था और उनसे बात करना कर्म के संकल्प से भरना था।  मुझे ‘परिमल’ के वे दिन याद आते हैं जब हम सब एक पारिवारिक रिश्ते में बँधे जैसे थे जिसके बड़े फ़ादर बुल्के थे

कहाँ से शुरू करें! इलाहाबाद की सड़कों पर फ़ादर की साइकिल चलती दीख रही है।  वह हमारे पास आकर रुकती है, मुसकराते हुए उतरते हैं, ‘देखिए-देखिए मैंने उसे पढ़ लिया है और मैं कहना चाहता हूँ...’ उनको क्रोध में कभी नहीं देखा, आवेश में देखा है और ममता तथा प्यार में लबालब छलकता महसूस किया है



"मेरा देश तो अब भारत है



"हाँ आती है



"माँ की याद आती है-बहुत याद आती है

फिर अकसर माँ की स्मृति में डूब जाते देखा है।  उनकी माँ की चिट्ठियां अकसर उनके पास आती थीं।  अपने अभिन्न मित्र डॉ. रघुवंश को वह उन चिड़ियों को दिखाते थे।  पिता और भाइयों के लिए बहुत लगाव मन में नहीं था।  पिता व्यवसायी थे।  एक भाई वहीं पादरी हो गया है।  एक भाई काम करता है, उसका परिवार है




"लेकिन मैं तो संन्यासी हूँ



"प्रभु की इच्छा थी। " वह बालकों की सी सरलता से मुसकराकर कहते, "माँ ने बचपन में ही घोषित कर दिया था कि लड़का हाथ से गया



"नहीं जानता, बस मन में यह था

उनकी शर्त मान ली गई और वह भारत आ गए।  पहले ‘जिसेट संघ’ में दो साल पादरियों के बीच धर्माचार की पढ़ाई की।  फिर 9-10 वर्ष दार्जिलिंग में पढ़ते रहे।  कलकत्ता (कोलकाता) से बी.ए. किया और फिर इलाहाबाद से एम.ए.।  उन दिनों डॉ. धीरेंद्र वर्मा हिदी विभाग के अध्यक्ष थे।  शोधप्रबंध प्रयाग विश्वविद्यालय के हिंदी विभाग में रहकर 1950 में पूरा किया-‘रामकथा: उत्पत्ति और विकास

फ़ादर बुल्के संकल्प से संन्यासी थे।  कभी-कभी लगता है वह मन से संन्यासी नहीं थे।  रिश्ता बनाते थे तो तोड़ते नहीं थे।  दसियों साल बाद मिलने के बाद भी उसकी गंध महसूस होती थी।  वह जब भी दिल्ली आते ज़रूर मिलते-खोजकर, समय निकालकर, गर्मी, सर्दी, बरसात झेलकर मिलते, चाहे दो मिनट के लिए ही सही।  यह कौन संन्यासी करता है? उनकी चिता हिदी को राष्ट्रभाषा के रूप में देखने की थी।  हर मंच से इसकी तकलीफ़ बयान करते, इसके लिए अकाट्य तर्क देते

आज वह नहीं है।  दिल्ली में बीमार रहे और पता नहीं चला।  बाँहें खोलकर इस बार उन्होंने गले नहीं लगाया।  जब देखा तब वे बाँहें दोनों हाथों की सूजी उँगलियों को उलझाए ताबूत में जिस्म पर पड़ी थीं।  जो शांति बरसती थी वह चेहरे पर थिर थी।  तरलता जम गई थी।  वह 18 अगस्त 1982 की सुबह दस बजे का समय था।  दिल्ली में कश्मीरी गेट के निकलसन कब्रगाह में उनका ताबूत एक छोटी-सी नीली गाड़ी में से उतारा गया।  कुछ पादरी, रघुवंश जी का बेटा और उनके परिजन राजेश्वरसिंह उसे उतार रहे थे।  फिर उसे उठाकर एक लंबी सँकरी, उदास पेड़ों की घनी छाँह वाली सड़क से कब्रगाह के आखिरी छोर तक ले जाया गया जहाँ धरती की गोद में सुलाने के लिए कब्र अवाक् मुँह खोले लेटी थी।  ऊपर करील की घनी छाँह थी और चारों ओर कब्रें और तेज़ धूप के वृत्त।  जैनेंद्र कुमार, विजयेंद्र स्नातक, अजित कुमार, डॉ. निर्मला जैन और मसीही समुदाय के लोग, पादरीगण, उनके बीच में गैरिक वसन पहने इलाहाबाद के प्रसिद्ध विज्ञान-शिक्षक डॉ. सत्यप्रकाश और डॉ. रघुवंश भी जो अकेले उस सँकरी सड़क की ठंडी उदासी में बहुत पहले से खामोश दुख की किन्हीं अपरिचित आहटों से दबे हुए थे, सिमट आए थे कब्र के चारों तरफ़

मैं नहीं जानता इस संन्यासी ने कभी सोचा था या नहीं कि उसकी मृत्यु पर कोई रोएगा।  लेकिन उस क्षण रोने वालों की कमी नहीं थी

इस तरह हमारे बीच से वह चला गया जो हममें से सबसे अधिक छायादार फल-फूल गंध से भरा और सबसे अलग, सबका होकर, सबसे ऊँचाई पर, मानवीय करुणा की दिव्य चमक में लहलहाता खड़ा था।  जिसकी स्मृति हम सबके मन में जो उनके निकट थे किसी यज्ञ की पवित्र आग की आँच की तरह आजीवन बनी रहेगी

मन्नू भंडारी का जन्म सन् 1931 में गाँव भानपुरा, जि़ला मंदसौर (मध्य प्रदेश) में हुआ परंतु उनकी इंटर तक की शिक्षा-दीक्षा हुई राजस्थान के अजमेर शहर में।  बाद में उन्होंने हिदी में एम.ए. किया

स्वातंत्र्योत्तर हिदी कथा साहित्य की प्रमुख हस्ताक्षर मन्नू भंडारी की प्रमुख रचनाएँ हैं-एक प्लेट सैलाब, मैं हार गई, यही सच है, त्रिशंकु (कहानी-संग्रह); आपका बंटी, महाभोज (उपन्यास)।  इसके अलावा उन्होंने फ़िल्म एवं टेलीविज़न धारावाहिकों के लिए पटकथाएँ भी लिखी हैं।  हाल ही में एक कहानी यह भी नाम से आत्म कथ्य का प्रकाशन

मन्नू भंडारी की कहानियाँ हों या उपन्यास उनमें भाषा और शिल्प की सादगी तथा प्रामाणिक अनुभूति मिलती है

एक कहानी यह भी के संदर्भ में सबसे पहले तो हम यह जान लें कि मन्नू भंडारी ने पारिभाषिक अर्थ में कोई सिलसिलेवार आत्मकथा नहीं लिखी है।  अपने आत्मकथ्य में उन्होंने उन व्यक्तियों और घटनाओं के बारे में लिखा है जो उनके लेखकीय जीवन से जुड़े हुए हैं।  संकलित अंश में मन्नू जी के किशोर जीवन से जुड़ी घटनाओं के साथ उनके पिताजी और उनकी कॉलिज की प्राध्यापिका शीला अग्रवाल का व्यक्तित्व विशेष तौर पर उभरकर आया है, जिन्होंने आगे चलकर उनके लेखकीय व्यक्तित्व के निर्माण में महत्त्वपूर्ण भूमिका निभाई।  लेखिका ने यहाँ बहुत ही खूबसूरती से साधारण लड़की के असाधारण बनने के प्रारंभिक पड़ावों को प्रकट किया है

जन्मी तो मध्य प्रदेश के भानपुरा गाँव में थी, लेकिन मेरी यादों का सिलसिला शुरू होता है अजमेर के ब्रह्मपुरी मोहल्ले के उस दो-मंजि़ला मकान से, जिसकी ऊपरी मंजि़ल में पिताजी का साम्राज्य था, जहाँ वे निहायत अव्यवस्थित ढंग से फैली-बिखरी पुस्तकों-पत्रिकाओं और अखबारों के बीच या तो कुछ पढ़ते रहते थे या फिर ‘डिक्टेशन’ देते रहते थे।  नीचे हम सब भाई-बहिनों के साथ रहती थीं हमारी बेपढ़ी-लिखी व्यक्तित्वविहीन माँ...सवेरे से शाम तक हम सबकी इच्छाओं और पिता जी की आज्ञाओं का पालन करने के लिए सदैव तत्पर।  अजमेर से पहले पिता जी इंदौर में थे जहाँ उनकी बड़ी प्रतिष्ठा थी, सम्मान था, नाम था।  कांग्रेस के साथ-साथ वे समाज-सुधार के कामों से भी जुड़े हुए थे

पर यह सब तो मैंने केवल सुना।  देखा, तब तो इन गुणों के भग्नावशेषों को ढोते पिता थे।  एक बहुत बड़े आर्थिक झटके के कारण वे इंदौर से अजमेर आ गए थे, जहाँ उन्होंने अपने अकेले के बल-बूते और हौसले से अंग्रेज़ी-हिदी शब्दकोश (विषयवार) के अधूरे काम को आगे बढ़ाना शुरू किया जो अपनी तरह का पहला और अकेला शब्दकोश था।  इसने उन्हें यश और प्रतिष्ठा तो बहुत दी, पर अर्थ नहीं और शायद गिरती आर्थिक स्थिति ने ही उनके व्यक्तित्व के सारे सकारात्मक पहलुुओं को निचोड़ना शुरू कर दिया

पर यह पितृ-गाथा मैं इसलिए नहीं गा रही कि मुझे उनका गौरव-गान करना है, बल्कि मैं तो यह देखना चाहती हूँ कि उनके व्यक्तित्व की कौन-सी खूबी और खामियाँ मेरे व्यक्तित्व के ताने-बाने में गुँथी हुई हैं या कि अनजाने-अनचाहे किए उनके व्यवहार ने मेरे भीतर किन ग्रंथियों को जन्म दे दिया।  मैं काली हूँ।  बचपन में दुबली और मरियल भी थी।  गोरा रंग पिता जी की कमज़ोरी थी सो बचपन में मुझसे दो साल बड़ी, खूब गोरी, स्वस्थ और हँसमुख बहिन सुशीला से हर बात में तुलना और फिर उसकी प्रशंसा ने ही, क्या मेरे भीतर ऐसे गहरे हीन-भाव की ग्रंथि पैदा नहीं कर दी कि नाम, सम्मान और प्रतिष्ठा पाने के बावज़ूद आज तक मैं उससे उबर नहीं पाई? आज भी परिचय करवाते समय जब कोई कुछ विशेषता लगाकर मेरी लेखकीय उपलब्धियों का जि़क्र करने लगता है तो मैं संकोच से सिमट ही नहीं जाती बल्कि गड़ने-गड़ने को हो आती हूँ

पिता के ठीक विपरीत थीं हमारी बेपढ़ी-लिखी माँ।  धरती से कुछ ज़्यादा ही धैर्य और सहनशक्ति थी शायद उनमें।  पिता जी की हर ज़्यादती को अपना प्राप्य और बच्चों की हर उचित-अनुचित फ़रमाइश और जि़द को अपना फ़र्ज समझकर बड़े सहज भाव से स्वीकार करती थीं वे।  उन्होंने जि़दगी भर अपने लिए कुछ माँगा नहीं, चाहा नहीं...केवल दिया ही दिया

पाँच भाई-बहिनों में सबसे छोटी मैं।  सबसे बड़ी बहिन की शादी के समय मैं शायद सात साल की थी और उसकी एक धुँधली-सी याद ही मेरे मन में है, लेकिन अपने से दो साल बड़ी बहिन सुशीला और मैंने घर के बड़े से आँगन में बचपन के सारे खेल खेले-सतोलिया, लँगड़ी-टाँग, पकड़म-पकड़ाई, काली-टीलो...तो कमरों में गुड्डे-गुड़ियों के ब्याह भी रचाए, पास-पड़ोस की सहेलियों के साथ।  यों खेलने को हमने भाइयों के साथ गिल्ली-डंडा भी खेला और पतंग उड़ाने, काँच पीसकर माँजा सूतने का काम भी किया, लेकिन उनकी गतिविधियों का दायरा घर के बाहर ही अधिक रहता था और हमारी सीमा थी घर।  हाँ, इतना ज़रूर था कि उस ज़माने में घर की दीवारें घर तक ही समाप्त नहीं हो जाती थीं बल्कि पूरे मोहल्ले तक फैली रहती थीं इसलिए मोहल्ले के किसी भी घर में जाने पर कोई पाबंदी नहीं थी, बल्कि कुछ घर तो परिवार का हिस्सा ही थे।  आज तो मुझे बड़ी शिद्दत के साथ यह महसूस होता है कि अपनी जि़दगी खुद जीने के इस आधुनिक दबाव ने महानगरों के फ्लैट में रहने वालों को हमारे इस परंपरागत ‘पड़ोस-कल्चर’ से विच्छिन्न करके हमें कितना संकुचित, असहाय और असुरक्षित बना दिया है।  मेरी कम-से-कम एक दर्जन आरंभिक कहानियों के पात्र इसी मोहल्ले के हैं जहाँ मैंने अपनी किशोरावस्था गुज़ार अपनी युवावस्था का आरंभ किया था

उस समय तक हमारे परिवार में लड़की के विवाह के लिए अनिवार्य योग्यता थी-उम्र में सोलह वर्ष और शिक्षा में मैट्रिक।  सन् ’44 में सुशीला ने यह योग्यता प्राप्त की और शादी करके कोलकाता चली गई।  दोनों बड़े भाई भी आगे पढ़ाई के लिए बाहर चले गए
पिता जी का ध्यान भी पहली बार मुझ पर केंद्रित हुआ।  लड़कियों को जिस उम्र में स्कूली शिक्षा के साथ-साथ सुघड़ गृहिणी और कुशल पाक-शास्त्री बनाने के नुस्खे जुटाए जाते थे, पिता जी का आग्रह रहता था कि मैं रसोई से दूर ही रहूँ।  रसोई को वे भटियारखाना कहते थे और उनके हिसाब से वहाँ रहना अपनी क्षमता और प्रतिभा को भट्टी में झोंकना था।  घर में आए दिन विभिन्न राजनैतिक पार्टियों के जमावड़े होते थे और जमकर बहसें होती थीं।  बहस करना पिता जी का प्रिय शगल था।  चाय-पानी या नाश्ता देने जाती तो पिता जी मुझे भी वहीं बैठने को कहते

सो दसवीं कक्षा तक आलम यह था कि बिना किसी खास समझ के घर में होने वाली बहसेें सुनती थी और बिना चुनाव किए, बिना लेखक की अहमियत से परिचित हुए किताबें पढ़ती थी।  लेकिन सन् ’45 में जैसे ही दसवीं पास करके मैं ‘फर्स्ट इयर’ में आई, हिदी की प्राध्यापिका शीला अग्रवाल से परिचय हुआ।  सावित्री गर्ल्स हाई स्कूल...जहाँ मैंने ककहरा सीखा, एक साल पहले ही कॉलिज बना था और वे इसी साल नियुक्त हुई थीं, उन्होंने बाकायदा साहित्य की दुनिया में प्रवेश करवाया।  मात्र पढ़ने को, चुनाव करके पढ़ने में बदला...खुद चुन-चुनकर किताबें दीं...पढ़ी हुई किताबों पर बहसें कीं तो दो साल बीतते-न-बीतते साहित्य की दुनिया शरत्-प्रेमचंद से बढ़कर जैनेंद्र, अज्ञेय, यशपाल, भगवतीचरण वर्मा तक फैल गई और फिर तो फैलती ही चली गई।  उस समय जैनेंद्र जी की छोटे-छोटे सरल-सहज वाक्यों वाली शैली ने बहुत आकृष्ट किया था।  ‘सुनीता’ (उपन्यास) बहुत अच्छा लगा था, अज्ञेय जी का उपन्यास ‘शेखर ः एक जीवनी’ पढ़ा ज़रूर पर उस समय वह मेरी समझ के सीमित दायरे में समा नहीं पाया था

शीला अग्रवाल ने साहित्य का दायरा ही नहीं बढ़ाया था बल्कि घर की चारदीवारी के बीच बैठकर देश की स्थितियों को जानने-समझने का जो सिलसिला पिता जी ने शुरू किया था, उन्होंने वहाँ से खींचकर उसे भी स्थितियों की सक्रिय भागीदारी में बदल दिया।  सन् ’46-47 के दिन...वे स्थितियाँ, उसमें वैसे भी घर में बैठे रहना संभव था भला? प्रभात-फेरियाँ, हड़तालें, जुलूस, भाषण हर शहर का चरित्र था और पूरे दमखम और जोश-खरोश के साथ इन सबसे जुड़ना हर युवा का उन्माद।  मैं भी युवा थी और शीला अग्रवाल की जोशीली बातों ने रगों में बहते खून को लावे में बदल दिया था।  स्थिति यह हुई कि एक बवंडर शहर में मचा हुआ था और एक घर मेें

यश-कामना बल्कि कहूँ कि यश-लिप्सा, पिता जी की सबसे बड़ी दुर्बलता थी और उनके जीवन की धुरी था यह सिद्धांत कि व्यक्ति को कुछ विशिष्ट बन कर जीना चाहिए...कुछ ऐसे काम करने चाहिए कि समाज में उसका नाम हो, सम्मान हो, प्रतिष्ठा हो, वर्चस्व हो।  इसके चलते ही मैं दो-एक बार उनके कोप से बच गई थी।  एक बार कॉलिज से प्रिसिपल का पत्र आया कि पिता जी आकर मिलें और बताएँ कि मेरी गतिविधियों के कारण मेरे खिलाफ़ अनुशासनात्मक कार्रवाई क्यों न की जाए? पत्र पढ़ते ही पिता जी आग-बबूला।  "यह लड़की मुझे कहीं मुँह दिखाने लायक नहीं रखेगी...पता नहीं क्या-क्या सुनना पड़ेगा वहाँ जाकर! चार बच्चे पहले भी पढ़े, किसी ने ये दिन नहीं दिखाया। " गुस्से से भन्नाते हुए ही वे गए थे।  लौटकर क्या कहर बरपा होगा, इसका अनुमान था, सो मैं पड़ोस की एक मित्र के यहाँ जाकर बैठ गई।  माँ को कह दिया कि लौटकर बहुत कुछ गुबार निकल जाए, तब बुलाना।  लेकिन जब माँ ने आकर कहा कि वे तो खुश ही हैं, चली चल, तो विश्वास नहीं हुआ।  गई तो सही, लेकिन डरते-डरते

एक घटना और।  आज़ाद हिद फ़ौज के मुकदमे का सिलसिला था।  सभी कॉलिजों, स्कूलों, दुकानों के लिए हड़ताल का आह्नान था।  जो-जो नहीं कर रहे थे, छात्रों का एक बहुत बड़ा समूह वहाँ जा-जाकर हड़ताल करवा रहा था

वे तो आग लगाकर चले गए और पिता जी सारे दिन भभकते रहे, "बस, अब यही रह गया है कि लोग घर आकर थू-थू करके चले जाएँ

इस सबसे बेखबर मैं रात होने पर घर लौटी तो पिता जी के एक बेहद अंतरंग और अभिन्न मित्र ही नहीं, अजमेर के सबसे प्रतिष्ठित और सम्मानित डॉ. अंबालाल जी बैठे थे।  मुझे देखते ही उन्होंने बड़ी गर्मजोशी से स्वागत किया, आओ, आओ मन्नू।  मैं तो चौपड़ पर तुम्हारा भाषण सुनते ही सीधा भंडारी जी को बधाई देने चला आया।  ‘आई एम रिअली प्राउड ऑफ़ यू’...क्या तुम घर में घुसे रहते हो भंडारी जी...घर से निकला भी करो

आज पीछे मुड़कर देखती हूँ तो इतना तो समझ में आता ही है क्या तो उस समय मेरी उम्र थी और क्या मेरा भाषण रहा होगा! यह तो डॉक्टर साहब का स्नेह था जो उनके मुँह से प्रशंसा बनकर बह रहा था या यह भी हो सकता है कि आज से पचास साल पहले अजमेर जैसे शहर में चारों ओर से उमड़ती भीड़ के बीच एक लड़की का बिना किसी संकोच और झिझक के यों धुआँधार बोलते चले जाना ही इसके मूल में रहा हो

सन् ’47 के मई महीने में शीला अग्रवाल को कॉलिज वालों ने नोटिस थमा दिया-लड़कियों को भड़काने और कॉलिज का अनुशासन बिगाड़ने के आरोप में

हुड़दंग तो बाहर रहकर भी इतना मचाया कि कॉलिज वालों को अगस्त में आखिर थर्ड इयर खोलना पड़ा



महावीरप्रसाद द्विवेदी का जन्म सन् 1864 में ग्राम दौलतपुर, जि़ला रायबरेली (उ.प्र.) में हुआ।  परिवार की आर्थिक स्थिति अच्छी न होने के कारण स्कूली शिक्षा पूरी कर उन्होंने रेलवे में नौकरी कर ली।  बाद में उस नौकरी से इस्तीफ़ा देकर सन् 1903 में प्रसिद्ध हिंदी मासिक पत्रिका सरस्वती का संपादन शुरू किया और सन् 1920 तक उसके संपादन से जुड़े रहे

महावीरप्रसाद द्विवेदी केवल एक व्यक्ति नहीं थे वे एक संस्था थे जिससे परिचित होना हिंदी साहित्य के गौरवशाली अध्याय से परिचित होना है।  वे हिंदी के पहले व्यवस्थित संपादक, भाषावैज्ञानिक, इतिहासकार, पुरातत्ववेत्ता, अर्थशास्त्री, समाजशास्त्री, वैज्ञानिक चितन एवं लेखन के स्थापक, समालोचक और अनुवादक थे।  उनकी प्रमुख कृतियाँ हैं-रसज्ञ रंजन, साहित्य-सीकर, साहित्य-संदर्भ, अद्भुत आलाप (निबंधसंग्रह)।  संपत्तिशास्त्र उनकी अर्थशास्त्र से संबंधित पुस्तक है

महावीरप्रसाद द्विवेदी के बारे में समझा जाता रहा है कि उन्होंने हिंदी गद्य की भाषा का परिष्कार किया और लेखकों की सुविधा के लिए व्याकरण और वर्तनी के नियम स्थिर किए।  कविता की भाषा के रूप में भी ब्रज भाषा के बदले खड़ी बोली को प्रतिष्ठित किया।  युग निर्माता महावीरप्रसाद द्विवेदी ने स्वाधीनता की चेतना विकसित करने के लिए स्वदेशी चिंतन को व्यापक बनाया।  उन्होंने सरस्वती के माध्यम से पत्रकारिता का श्रेष्ठ स्वरूप सामने रखा

विद्वता एवं बहुज्ञता के साथ सरसता उनके लेखन की प्रमुख विशेषता है

आज हमारे समाज में लड़कियाँ शिक्षा पाने एवं कार्यक्षेत्र में क्षमता दर्शाने में लड़कों से बिलकुल भी पीछे नहीं हैं किंतु यहाँ तक पहुँचने के लिए अनेक स्त्री-पुरुषों ने लंबा संघर्ष किया।  नवजागरण काल के चिंतकों ने मात्र स्त्री-शिक्षा ही नहीं बल्कि समाज में जनतांत्रिक एवं वैज्ञानिक चेतना के संपूर्ण विकास के लिए अलख जगाया।  द्विवेदी जी का यह लेख उन सभी पुरातनपंथी विचारों से लोहा लेता है जो स्त्री-शिक्षा को व्यर्थ अथवा समाज के विघटन का कारण मानते थे।  इस लेख की दूसरी विशेषता यह है कि इसमें परंपरा को ज्यों का त्यों नहीं स्वीकारा गया है, बल्कि विवेक से फैसला लेकर ग्रहण करने योग्य को लेने की बात की गई है और परंपरा का जो हिस्सा सड़-गल चुका है, उसे रूढ़ि मानकर छोड़ देने की
यह लेख पहली बार सितंबर 1914 की सरस्वती में पढ़े लिखों का पांडित्य शीर्षक से प्रकाशित हुआ था।  बाद में द्विवेदी जी ने इसे महिला मोद पुस्तक में शामिल करते समय इसका शीर्षक स्त्री-शिक्षा के विरोधी कुतर्कों का खंडन रख दिया था


बड़े शोक की बात है, आजकल भी ऐसे लोग विद्यमान हैं जो स्त्रियों को पढ़ाना उनके और गृह-सुख के नाश का कारण समझते हैं

1. पुराने संस्कृत-कवियों के नाटकों में कुलीन स्त्रियों से अपढ़ों की भाषा में बातें कराई गई हैं।  इससे प्रमाणित है कि इस देश में स्त्रियों को पढ़ाने की चाल न थी


2. स्त्रियों को पढ़ाने से अनर्थ होते हैं।  शकुंतला इतना कम पढ़ी थी कि गँवारों की भाषा में मुश्किल से एक छोटा-सा श्लोक वह लिख सकी थी।  तिस पर भी उसकी इस इतनी कम शिक्षा ने भी अनर्थ कर डाला

3. जिस भाषा में शकुंतला ने श्लोक रचा था वह अपढ़ों की भाषा थी

इस तरह की दलीलों का सबसे अधिक प्रभावशाली उत्तर उपेक्षा ही है

नाटकों में स्त्रियों का प्राकृत बोलना उनके अपढ़ होने का प्रमाण नहीं।  अधिक से अधिक इतना ही कहा जा सकता है कि वे संस्कृत न बोल सकती थीं।  संस्कृत न बोल सकना न अपढ़ होने का सबूत है और न गँवार होने का।  अच्छा तो उत्तररामचरित में ऋषियों की वेदांतवादिनी पत्नियाँ कौन-सी भाषा बोलती थीं? उनकी संस्कृत क्या कोई गँवारी संस्कृत थी? भवभूति और कालिदास आदि के नाटक जिस ज़माने के हैं उस ज़माने में शिक्षितों का समस्त समुदाय संस्कृत ही बोलता था, इसका प्रमाण पहले कोई दे ले तब प्राकृत बोलने वाली स्त्रियों को अपढ़ बताने का साहस करे।  इसका क्या सबूत कि उस ज़माने में बोलचाल की भाषा प्राकृत न थी? सबूत तो प्राकृत के चलन के ही मिलते हैं।  प्राकृत यदि उस समय की प्रचलित भाषा न होती तो बौद्धों तथा जैनों के हज़ारों ग्रंथ उसमें क्यों लिखे जाते, और भगवान शाक्य मुनि तथा उनके चेले प्राकृत ही में क्यों धर्मोपदेश देते? बौद्धों के त्रिपिटक ग्रंथ की रचना प्राकृत में किए जाने का एकमात्र कारण यही है कि उस ज़माने में प्राकृत ही सर्वसाधारण की भाषा थी

जिस समय आचार्यों ने नाट्यशास्त्र-संबंधी नियम बनाए थे उस समय सर्वसाधारण की भाषा संस्कृत न थी।  चुने हुए लोग ही संस्कृत बोलते या बोल सकते थे

पुराने ज़माने में स्त्रियों के लिए कोई विश्वविद्यालय न था।  फिर नियमबद्ध प्रणाली का उल्लेख आदि पुराणों में न मिले तो क्या आश्चर्य।  और, उल्लेख उसका कहीं रहा हो, पर नष्ट हो गया हो तो? पुराने ज़माने में विमान उड़ते थे।  बताइए उनके बनाने की विद्या सिखाने वाला कोई शास्त्र! बड़े-बड़े जहाज़ों पर सवार होकर लोग द्वीपांतरों को जाते थे

अत्रि की पत्नी पत्नी-धर्म पर व्याख्यान देते समय घंटों पांडित्य प्रकट करे, गार्गी बड़े-बड़े ब्रह्मवादियों को हरा दे, मंडन मिश्र की सहधर्मचारिणी शंकराचार्य के छक्के छुड़ा दे! गज़ब! इससे अधिक भयंकर बात और क्या हो सकेगी! यह सब पापी पढ़ने का अपराध है।  न वे पढ़तीं, न वे पूजनीय पुरुषों का मुकाबला करतीं।  यह सारा दुराचार स्त्रियों को पढ़ाने ही का कुफल है

मान लीजिए कि पुराने ज़माने में भारत की एक भी स्त्री पढ़ी-लिखी न थी।  न सही।  उस समय स्त्रियों को पढ़ाने की ज़रूरत न समझी गई होगी।  पर अब तो है।  अतएव पढ़ाना चाहिए।  हमने सैकड़ों पुराने नियमों, आदेशों और प्रणालियों को तोड़ दिया है या नहीं? तो, चलिए, स्त्रियों को अपढ़ रखने की इस पुरानी चाल को भी तोड़ दें।  हमारी प्रार्थना तो यह है कि स्त्री-शिक्षा के विपक्षियों को क्षणभर के लिए भी इस कल्पना को अपने मन में स्थान न देना चाहिए कि पुराने ज़माने में यहाँ की सारी स्त्रियाँ अपढ़ थीं अथवा उन्हें पढ़ने की आज्ञा न थी।  जो लोग पुराणों में पढ़ी-लिखी स्त्रियों के हवाले माँगते हैं उन्हें श्रीमद्भागवत, दशमस्कंध, के उत्तरार्द्ध का त्रेपनवाँ अध्याय पढ़ना चाहिए।  उसमें रुक्मिणी-हरण की कथा है

स्त्रियों का किया हुआ अनर्थ यदि पढ़ाने ही का परिणाम है तो पुरुषों का किया हुआ अनर्थ भी उनकी विद्या और शिक्षा ही का परिणाम समझना चाहिए।  बम के गोले फेंकना, नरहत्या करना, डाके डालना, चोरियाँ करना, घूस लेना-ये सब यदि पढ़ने-लिखने ही का परिणाम हो तो सारे कॉलिज, स्कूल और पाठशालाएँ बंद हो जानी चाहिए।  परंतु विक्षिप्तों, बातव्यथितों और ग्रहग्रस्तों के सिवा ऐसी दलीलें पेश करने वाले बहुत ही कम मिलेंगे।  शकुंतला ने दुष्यंत को कटु वाक्य कहकर कौन-सी अस्वाभाविकता दिखाई? क्या वह यह कहती कि-"आर्य पुत्र, शाबाश! बड़ा अच्छा काम किया जो मेरे साथ गांधर्व-विवाह करके मुकर गए



वह्नौ विशुद्धामति यत्समक्षम्





लक्ष्मण! ज़रा उस राजा से कह देना कि मैंने तो तुम्हारी आँख के सामने ही आग में कूदकर अपनी विशुद्धता साबित कर दी थी

सीता का यह संदेश कटु नहीं तो क्या मीठा है? ‘राजा’ मात्र कहकर उनके पास अपना संदेसा भेजा





सीता की धर्मशास्त्रज्ञता का यह प्रमाण, वहीं, आगे चलकर, कुछ ही दूर पर, कवि ने दिया है।  सीता-परित्याग के कारण वाल्मीकि के समान शांत, नीतिज्ञ और क्षमाशील तपस्वी तक ने-"अस्त्येव मन्युर्भरताग्रजे मे"-कहकर रामचंद्र पर क्रोध प्रकट किया है।  अतएव, शकुंतला की तरह, अपने परित्याग को अन्याय समझने वाली सीता का रामचंद्र के विषय में, कटुवाक्य कहना सर्वथा स्वाभाविक है

पढ़ने-लिखने में स्वयं कोई बात ऐसी नहीं जिससे अनर्थ हो सके।  अनर्थ का बीज उसमें हरगिज़ नहीं।  अनर्थ पुरुषों से भी होते हैं।  अपढ़ों और पढ़े-लिखाें, दोनों से

जो लोग यह कहते हैं कि पुराने ज़माने में यहाँ स्त्रियाँ न पढ़ती थीं अथवा उन्हें पढ़ने की मुमानियत थी वे या तो इतिहास से अभिज्ञता नहीं रखते या जान-बूझकर लोगों को धोखा देते हैं।  समाज की दृष्टि में ऐसे लोग दंडनीय हैं

‘शिक्षा’ बहुत व्यापक शब्द है।  उसमें सीखने योग्य अनेक विषयों का समावेश हो सकता है।  पढ़ना-लिखना भी उसी के अंतर्गत है।  इस देश की वर्तमान शिक्षा-प्रणाली अच्छी नहीं।  इस कारण यदि कोई स्त्रियों को पढ़ाना अनर्थकारी समझे तो उसे उस प्रणाली का संशोधन करना या कराना चाहिए, खुद पढ़ने-लिखने को दोष न देना चाहिए।  लड़कों ही की शिक्षा-प्रणाली कौन-सी बड़ी अच्छी है

