होरीराम ने दोनों बैलों को सानी-पानी देकर अपनी स्त्री धनिया से कहा -- गोबर को ऊख गोड़ने भेज देना।  मैं न जाने कब लौटूँ
धनिया के दोनों हाथ गोबर से भरे थे।  उपले पाथकर आयी थी।  बोली -- अरे, कुछ रस-पानी तो कर लो
होरी ने अपने झुरिर्यों से भरे हुए माथे को सिकोड़कर कहा -- तुझे रस-पानी की पड़ी है, मुझे यह चिन्ता है कि अबेर हो गयी तो मालिक से भेंट न होगी
'इसी से तो कहती हूँ, कुछ जलपान कर लो।  और आज न जाओगे तो कौन हरज़ होगा
'तू जो बात नहीं समझती, उसमें टाँग क्यों अड़ाती है भाई! मेरी लाठी दे दे और अपना काम देख।  यह इसी मिलते-जुलते रहने का परसाद है कि अब तक जान बची हुई है।  नहीं कहीं पता न लगता कि किधर गये

धनिया इतनी व्यवहार-कुशल न थी।  उसका विचार था कि हमने ज़मींदार के खेत जोते हैं, तो वह अपना लगान ही तो लेगा।  उसकी ख़ुशामद क्यों करें, उसके तलवे क्यों सहलायें।  यद्यपि अपने विवाहित जीवन के इन बीस बरसों में उसे अच्छी तरह अनुभव हो गया था कि चाहे कितनी ही कतर-ब्योंत करो, कितना ही पेट-तन काटो, चाहे एक-एक कौड़ी को दाँत से पकड़ो; मगर लगान बेबाक़ होना मुश्किल है।  फिर भी वह हार न मानती थी, और इस विषय पर स्त्री-पुरुष में आये दिन संग्राम छिड़ा रहता था।  उसकी छः सन्तानों में अब केवल तीन ज़िन्दा हैं, एक लड़का गोबर कोई सोलह साल का, और दो लड़कियाँ सोना और रूपा, बारह और आठ साल की।  तीन लड़के बचपन ही में मर गये।  उसका मन आज भी कहता था, अगर उनकी दवादारू होती तो वे बच जाते; पर वह एक धेले की दवा भी न मँगवा सकी थी।  उसकी ही उम्र अभी क्या थी।  छत्तीसवाँ ही साल तो था; पर सारे बाल पक गये थे, चेहरे पर झुर्रियाँ पड़ गयी थीं

उसने परास्त होकर होरी की लाठी, मिरजई, जूते, पगड़ी और तमाखू का बटुआ लाकर सामने पटक दिये
होरी ने उसकी ओर आँखें तरेर कर कहा -- क्या ससुराल जाना है जो पाँचों पोसाक लायी है? ससुराल में भी तो कोई जवान साली-सलहज नहीं बैठी है, जिसे जाकर दिखाऊँ
होरी के गहरे साँवले, पिचके हुए चेहरे पर मुस्कराहट की मृदुता झलक पड़ी
होरी ने फटी हुई मिरजई को बड़ी सावधानी से तह करके खाट पर रखते हुए कहा -- तो क्या तू समझती है, मैं बूढ़ा हो गया? अभी तो चालीस भी नहीं हुए
'जाकर सीसे में मुँह देखो
होरी की वह क्षणिक मृदुता यथार्थ की इस आँच में जैसे झुलस गयी
धनिया ने तिरस्कार किया -- अच्छा रहने दो, मत असुभ मुँह से निकालो
होरी लाठी कन्धे पर रखकर घर से निकला, तो धनिया द्वार पर खड़ी उसे देर तक देखती रही।  उसके इन निराशा-भरे शब्दों ने धनिया के चोट खाये हुए हृदय में आतंकमय कम्पन-सा डाल दिया था।  वह जैसे अपने नारीत्व के सम्पूऩर् तप और व्रत से अपने पति को अभय-दान दे रही थी।  उसके अन्तःकरण से जैसे आशीर्वादों का व्यूह-सा निकल कर होरी को अपने अन्दर छिपाये लेता था
होरी क़दम बढ़ाये चला जाता था।  पगडंडी के दोनों ओर ऊख के पौधों की लहराती हुई हरियाली देख कर उसने मन में कहा -- भगवान् कहीं गौं से बरखा कर दें और डाँड़ी भी सुभीते से रहे, तो एक गाय ज़रूर लेगा।  देशी गायें तो न दूध दें न उनके बछवे ही किसी काम के हों।  बहुत हुआ तो तेली के कोल्हू में चले।  नहीं, वह पछाईं गाय लेगा।  उसकी ख़ूब सेवा करेगा।  कुछ नहीं तो चार-पाँच सेर दूध होगा।  गोबर दूध के लिए तरस-तरस कर रह जाता है।  इस उमिर में न खाया-पिया, तो फिर कब खायेगा
हर एक गृहस्थ की भाँति होरी के मन में भी गऊ की लालसा चिरकाल से संचित चली आती थी।  यही उसके जीवन का सबसे बड़ा स्वप्न, सबसे बड़ी साध थी
जेठ का सूर्य आमों के झुरमुट में से निकलकर आकाश पर छायी हुई लालिमा को अपने रजत-प्रताप से तेज प्रदान करता हुआ ऊपर चढ़ रहा था और हवा में गमीर् आने लगी थी।  दोनों ओर खेतों में काम करनेवाले किसान उसे देखकर राम-राम करते और सम्मान-भाव से चिलम पीने का निमन्त्रण देते थे; पर होरी को इतना अवकाश कहाँ था।  उसके अन्दर बैठी हुई सम्मान-लालसा ऐसा आदर पाकर उसके सूखे मुख पर गर्व की झलक पैदा कर रही थी
अब वह खेतों के बीच की पगडंडी छोड़कर एक खलेटी में आ गया था, जहाँ बरसात में पानी भर जाने के कारण तरी रहती थी और जेठ में कुछ हरियाली नज़र आती थी।  आस-पास के गाँवों की गउएँ यहाँ चरने आया करती थीं।  उस समय में भी यहाँ की हवा में कुछ ताज़गी और ठंडक थी।  होरी ने दो-तीन साँसें ज़ोर से लीं।  उसके जी में आया, कुछ देर यहीं बैठ जाय।  दिन-भर तो लू-लपट में मरना है ही
सहसा उसने देखा, भोला अपनी गायें लिये इसी तरफ़ चला आ रहा है।  भोला इसी गाँव से मिले हुए पुरवे का ग्वाला था और दूध-मक्खन का व्यवसाय करता था।  अच्छा दाम मिल जाने पर कभी-कभी किसानों के हाथ गायें बेच भी देता था।  होरी का मन उन गायों को देख कर ललचा गया।  अगर भोला वह आगेवाली गाय उसे दे तो क्या कहना! रुपए आगे पीछे देता रहेगा।  वह जानता था घर में रुपए नहीं हैं, अभी तक लगान नहीं चुकाया जा सका, बिसेसर साह का देना भी बाक़ी है, जिस पर आने रुपए का सूद चढ़ रहा है; लेकिन दरिद्रता में जो एक प्रकार की अदूरदर्शिता होती है, वह निर्लज्जता जो तक़ाज़े, गाली और मार से भी भयभीत नहीं होती, उसने उसे प्रोत्साहित किया
भोला ने रूखाई से जवाब दिया।  होरी के मन की बात उसने ताड़ ली थी -- हाँ, दो बछियें और दो गायें लाया।  पहलेवाली गायें सब सूख गयी थीं
भोला ने शान जमायी -- अबकी बाज़ार बड़ा तेज़ रहा महतो, इसके अस्सी रुपए देने पड़े।  आँखें निकल गयीं।  तीस-तीस रुपए तो दोनों कलोरों के दिये
'बड़ा भारी कलेजा है तुम लोगों का भाई, लेकिन फिर लाये भी तो वह माल कि यहाँ दस-पाँच गाँवों में तो किसी के पास निकलेगी नहीं
भोला पर नशा चढ़ने लगा।  बोला -- राय साहब इसके सौ रुपए देते थे।  दोनों कलोरों के पचास-पचास रुपए, लेकिन हमने न दिये
' इसमें क्या सन्देह है भाई ! मालिक क्या खाके लेंगे।  नज़राने में मिल जाय, तो भले ले लें।  यह तुम्हीं लोगों का गुदार् है कि अँजुली-भर रुपए तक़दीर के भरोसे गिन देते हो।  यही जी चाहता है कि इसके दरसन करता रहूँ।  धन्य है तुम्हारा जीवन कि गउओं की इतनी सेवा करते हो।  हमें तो गाय का गोबर भी मयस्सर नहीं।  गिरस्त के घर में एक गाय भी न हो, तो कितनी लज्जा की बात है
भोला पर जो नशा चढ़ रहा था, उसे इस भरपूर प्याले ने और गहरा कर दिया।  बोला -- भला आदमी वही है, जो दूसरों की बहू-बेटी को अपनी बहू-बेटी समझे
'यह तुमने लाख रुपये की बात कह दी भाई
'जिस तरह मर्द के मर जाने से औरत अनाथ हो जाती है, उसी तरह औरत के मर जाने से मर्द के हाथ-पाँव टूट जाते हैं
गत वर्ष भोला की स्त्री लू लग जाने से मर गयी थी।  यह होरी जानता था, लेकिन पचास बरस का खंखड़ भोला भीतर से इतना स्निग्ध है, वह न जानता था।  स्त्री की लालसा उसकी आँखों में सजल हो गयी थी
'पुरानी मसल झूठी थोड़ी है -- बिन घरनी घर भूत का डेरा
'ताक में हूँ महतो, पर कोई जल्दी फँसता नहीं।  सौ-पचास ख़रच करने को भी तैयार हूँ
'अब मैं भी फ़िर्क में रहूँगा
'बस यही समझ लो कि उबर जाऊँगा भैया! घर में खाने को भगवान् का दिया बहुत है
'मेरे ससुराल में एक मेहरिया है।  तीन-चार साल हुए, उसका आदमी उसे छोड़-कर कलकत्ते चला गया।  बेचारी पिसाई करके गुज़र कर रही है।  बाल-बच्चा भी कोई नहीं
भोला का सिकुड़ा हुआ चेहरा जैसे चिकना गया।  आशा में कितनी सुधा है
'मैं ठीक-ठाक करके तब तुमसे कहूँगा
'जब तुम्हारी इच्छा हो तब चलो।  उतावली काहे की
'यह गाय मेरे मान की नहीं है दादा।  मैं तुम्हें नुक़सान नहीं पहुँचाना चाहता।  अपना धरम यह नहीं है कि मित्रों का गला दबायें
'तुम तो ऐसी बातें करते हो होरी, जैसे हम-तुम दो हैं।  तुम गाय ले जाओ, दाम जो चाहे देना।  जैसे मेरे घर रही, वैसे तुम्हारे घर रही
'लेकिन मेरे पास नगद नहीं है दादा, समझ लो


होरी की छाती गज़-भर की हो गयी।  अस्सी रुपए में गाय मँहगी न थी।  ऐसा अच्छा डील-डौल, दोनों जून में छः-सात सेर दूध, सीधी ऐसी कि बच्चा भी दुह ले।  इसका तो एक-एक बाछा सौ-सौ का होगा।  द्वार पर बँधेगी तो द्वार की शोभा बढ़ जायगी।  उसे अभी कोई चार सौ रुपए देने थे; लेकिन उधार को वह एक तरह से मुफ़्त समझता था।  कहीं भोला की सगाई ठीक हो गयी तो साल दो साल तो वह बोलेगा भी नहीं।  सगाई न भी हुई, तो होरी का क्या बिगड़ता है।  यही तो होगा, भोला बार-बार तगादा करने आयेगा, बिगड़ेगा, गालियाँ देगा।  लेकिन होरी को इसकी ज़्यादा शर्म न थी।  इस व्यवहार का वह आदी था।  कृषक के जीवन का तो यह प्रसाद है।  भोला के साथ वह छल कर रहा था और यह व्यापार उसकी मयार्दा के अनुकूल था।  अब भी लेन-देन में उसके लिए लिखा-पढ़ी होने और न होने में कोई अन्तर न था

भोला ने गाय की पगहिया होरी के हाथ में देते हुए कहा -- ले जाओ महतो, तुम भी याद करोगे।  ब्याते ही छः सेर दूध ले लेना।  चलो, मैं तुम्हारे घर तक पहुँचा दूँ।  साइत तुम्हें अनजान समझकर रास्तों में कुछ दिक करे।  अब तुमसे सच कहता हूँ, मालिक नब्बे रुपए देते थे, पर उनके यहाँ गउओं की क्या क़दर।  मुझसे लेकर किसी हाकिम-हुक्काम को दे देते।  हाकिमों को गऊ की सेवा से मतलब।  वह तो ख़ून चूसना-भर जानते हैं।  जब तक दूध देती, रखते, फिर किसी के हाथ बेच देते।  किसके पल्ले पड़ती कौन जाने।  रुपया ही सब कुछ नहीं है भैया, कुछ अपना धरम भी तो है।  तुम्हारे घर आराम से रहेगी तो।  यह न होगा कि तुम आप खाकर सो रहो और गऊ भूखी खड़ी रहे
होरी ने सहानुभूति के स्वर में कहा -- तुमने हमसे पहले क्यों नहीं कहा? हमने एक गाड़ी भूसा बेच दिया
भोला ने माथा ठोककर कहा -- इसीलिए नहीं कहा भैया कि सबसे अपना दुःख क्यों रोऊँ।  बाँटता कोई नहीं, हँसते सब हैं।  जो गायें सूख गयी हैं उनका ग़म नहीं, पत्ती-सत्ती खिलाकर जिला लूँगा; लेकिन अब यह तो रातिब बिना नहीं रह सकती
किसान पक्का स्वार्थी होता है, इसमें सन्देह नहीं।  उसकी गाँठ से रिश्वत के पैसे बड़ी मुश्किल से निकलते हैं, भाव-ताव में भी वह चौकस होता है, ब्याज की एक-एक पाई छुड़ाने के लिए वह महाजन की घंटों चिरौरी करता है, जब तक पक्का विश्वास न हो जाय, वह किसी के फुसलाने में नहीं आता, लेकिन उसका सम्पूर्ण जीवन प्रकृति से स्थायी सहयोग है।  वृक्षों में फल लगते हैं, उन्हें जनता खाती है; खेती में अनाज होता है, वह संसार के काम आता है; गाय के थन में दूध होता है, वह ख़ुद पीने नहीं जाती दूसरे ही पीते हैं; मेघों से वर्षा होती है, उससे पृथ्वी तृप्त होती है
भोला की संकट-कथा सुनते ही उसकी मनोवृत्ति बदल गयी।  पगहिया को भोला के हाथ में लौटाता हुआ बोला -- रुपए तो दादा मेरे पास नहीं हैं, हाँ थोड़ा-सा भूसा बचा है, वह तुम्हें दूँगा।  चलकर उठवा लो
भोला ने आर्द्र कंठ से कहा -- तुम्हारे बैल भूखों न मरेंगे! तुम्हारे पास भी ऐसा कौन-सा बहुत-सा भूसा रखा है
'नहीं दादा, अबकी भूसा अच्छा हो गया था
'मैंने तुमसे नाहक़ भूसे की चर्चा की
'तुम न कहते और पीछे से मुझे मालूम होता, तो मुझे बड़ा रंज होता कि तुमने मुझे इतना ग़ैर समझ लिया
'मुदा यह गाय तो लेते जाओ
'अभी नहीं दादा, फिर ले लूंगा
'तो भूसे के दाम दूध में कटवा लेना


' भगवान् कोई-न-कोई सबील निकालेंगे ही।  असाढ़ सिर पर है
' मगर यह गाय तुम्हारी हो गई
' किसी भाई का नीलाम पर चढ़ा हुआ बैल लेने में जो पाप है, वह इस समय तुम्हारी गाय लेने में है
होरी में बाल की खाल निकालने की शक्ति होती, तो वह ख़ुशी से गाय लेकर घर की राह लेता।  भोला जब नक़द रुपए नहीं माँगता तो स्पष्ट था कि वह भूसे के लिए गाय नहीं बेच रहा है, बल्कि इसका कुछ और आशय है; लेकिन जैसे पत्तों के खड़कने पर घोड़ा अकारण ही ठिठक जाता है और मारने पर भी आगे क़दम नहीं उठाता वही दसा होरी की थी

होरी ने जवाब दिया-- अभी मैं राय साहब की डयोढ़ी पर जा रहा हूँ
भोला की आँखों में आँसू भर आये।  बोला -- तुमने आज मुझे उबार लिया होरी भाई! मुझे अब मालूम हुआ कि मैं संसार में अकेला नहीं हूँ।  मेरा भी कोई हितू है
होरी आगे बढ़ा, तो उसका चित्त प्रसन्न था।  मन में एक विचित्र स्फूर्ति हो रही थी।  क्या हुआ, दस-पाँच मन भूसा चला जायगा, बेचारे को संकट में पड़ कर अपनी गाय तो न बेचनी पड़ेगी।  जब मेरे पास चारा हो जायगा, तब गाय खोल लाऊँगा
उसने पीछे फिर कर देखा


सेमरी और बेलारी दोनों अवध-प्रान्त के गाँव हैं।  ज़िले का नाम बताने की कोई ज़रूरत नहीं।  होरी बेलारी में रहता है, राय साहब अमरपाल सिंह सेमरी में।  दोनों गाँवों में केवल पाँच मील का अन्तर है।  पिछले सत्याग्रह-संग्राम में राय साहब ने बड़ा यश कमाया था।  कौंसिल की मेम्बरी छोड़कर जेल चले गये थे।  तब से उनके इलाक़े के असामियों को उनसे बड़ी श्रद्धा हो गयी थी।  यह नहीं कि उनके इलाक़े में असामियों के साथ कोई ख़ास रियायत की जाती हो, या डाँड़ और बेगार की कड़ाई कुछ कम हो; मगर यह सारी बदनामी मुख़्तारों के सिर जाती थी।  राय साहब की कीर्ति पर कोई कलंक न लग सकता था
राय साहब राष्ट्रवादी होने पर भी हुक्काम से मेल-जोल बनाये रखते थे।  उनकी नज़रें और डालियाँ और कर्मचारियों की दस्तूरियाँ जैसी की तैसी चली आती थीं।  साहित्य और संगीत के प्रेमी थे, ड्रामा के शौक़ीन, अच्छे वक्ता थे, अच्छे लेखक, अच्छे निशाने-बाज़
होरी ड्योढ़ी पर पहुँचा तो देखा जेठ के दशहरे के अवसर पर होनेवाले धनुष-यज्ञ की बड़ी ज़ोरों से तैयारियाँ हो रही हैं।  कहीं रंग-मंच बन रहा था, कहीं मंडप, कहीं मेहमानों का आतिथ्य-गृह, कहीं दूकानदारों के लिए दूकानें।  धूप तेज़ हो गयी थी; पर राय साहब ख़ुद काम में लगे हुए थे।  अपने पिता से सम्पत्ति के साथ-साथ उन्होंने राम की भक्ति भी पायी थी और धनुष-यज्ञ को नाटक का रूप देकर उसे शिष्ट मनोरंजन का साधन बना दिया था।  इस अवसर पर उनके यार-दोस्त, हाकिम-हुक्काम सभी निमंत्रित होते थे।  और दो-तीन दिन इलाक़े में बड़ी चहल-पहल रहती थी।  राय साहब का परिवार बहुत विशाल था।  कोई डेढ़ सौ सरदार एक साथ भोजन करते थे।  कई चचा थे, दरजनों चचेरे भाई, कई सगे भाई, बीसियों नाते के भाई

होरी मंडप में खड़ा सोच रहा था कि अपने आने की सूचना कैसे दे कि सहसा राय साहब उधर ही आ निकले और उसे देखते ही बोले --अरे ! तू आ गया होरी, मैं तो तुझे बुलवानेवाला था।  देख, अबकी तुझे राजा जनक का माली बनना पड़ेगा।  समझ गया न, जिस वक़्त जानकी जी मन्दिर में पूजा करने जाती हैं, उसी वक़्त तू एक गुलदस्ता लिये खड़ा रहेगा और जानकी जी की भेंट करेगा।  ग़लती न करना और देख, असामियों से ताकीद करके कह देना कि सब-के-सब शगुन करने आयें।  मेरे साथ कोठी में आ, तुझसे कुछ बातें करनी हैं।  वह आगे-आगे कोठी की ओर चले, होरी पीछे-पीछे चला।  वहीं एक घने वृक्ष की छाया में एक कुरसी पर बैठ गये और होरी को ज़मीन पर बैठने का इशारा करके बोले -- समझ गया, मैंने क्या कहा।  कारकुन को तो जो कुछ करना है, वह करेगा ही, लेकिन असामी जितने मन से असामी की बात सुनता है, कारकुन की नहीं सुनता।  हमें इन्हीं पाँच-सात दिनों में बीस हज़ार का प्रबन्ध करना है।  कैसे होगा, समझ में नहीं आता।  तुम सोचते होगे, मुझ टके के आदमी से मालिक क्यों अपना दुखड़ा ले बैठे।  किससे अपने मन की कहूँ ? न जाने क्यों तुम्हारे ऊपर विश्वास होता है।  इतना जानता हूँ कि तुम मन में मुझ पर हँसोगे नहीं।  और हँसो भी, तो तुम्हारी हँसी मैं वरदाश्त कर सकूँगा।  नहीं सह सकता उनकी हँसी, जो अपने बराबर के हैं, क्योंकि उनकी हँसी में ईर्ष्या, व्यंग और जलन है।  और वे क्यों न हँसेंगे।  मैं भी तो उनकी दुर्दशा और विपत्ति और पतन पर हँसता हूँ, दिल खोलकर, तालियाँ बजाकर।  सम्पत्ति और सहृदयता में वैर है।  हम भी दान देते हैं, धर्म करते हैं।  लेकिन जानते हो, क्यों ? केवल अपने बराबरवालों को नीचा दिखाने के लिए।  हमारा दान और धर्म कोरा अहंकार है, विशुद्ध अहंकार

राय साहब ने गाड़ी को आगे बढ़ाने के लिए दो बीड़े पान खाये और होरी के मुँह की ओर ताकने लगे, जैसे उसके मनोभावों को पढ़ना चाहते हों
होरी ने साहस बटोरकर कहा -- हम समझते थे कि ऐसी बातें हमीं लोगों में होती हैं, पर जान पड़ता है, बड़े आदमियों में उनकी कमी नहीं है
राय साहब ने मुँह पान से भरकर कहा -- तुम हमें बड़ा आदमी समझते हो ? हमारे नाम बड़े हैं, पर दर्शन थोड़े।  ग़रीबों में अगर ईर्ष्या या वैर है तो स्वार्थ के लिए या पेट के लिए।  ऐसी ईर्ष्या और वैर को मैं क्षम्य समझता हूँ।  हमारे मुँह की रोटी कोई छीन ले तो उसके गले में उँगली डालकर निकालना हमारा धर्म हो जाता है।  अगर हम छोड़ दें, तो देवता हैं।  बड़े आदमियों की ईर्ष्या और वैर केवल आनन्द के लिए है।  हम इतने बड़े आदमी हो गये हैं कि हमें नीचता और कुटिलता में ही निःस्वार्थ और परम आनन्द मिलता है।  हम देवतापन के उस दर्जे पर पहुँच गये हैं जब हमें दूसरों के रोने पर हँसी आती है।  इसे तुम छोटी साधना मत समझो।  जब इतना बड़ा कुटुम्ब है, तो कोई-न-कोई तो हमेशा बीमार रहेगा ही।  और बड़े आदमियों के रोग भी बड़े होते हैं।  वह बड़ा आदमी ही क्या, जिसे कोई छोटा रोग हो।  मामूली ज्वर भी आ जाय, तो हमें सरसाम की दवा दी जाती है, मामूली फुंसी भी निकल आये, तो वह ज़हरबाद बन जाती है।  अब छोटे सर्जन और मझोले सर्जन और बड़े सर्जन तार से बुलाये जा रहे हैं, मसीहुलमुल्क को लाने के लिए दिल्ली आदमी भेजा जा रहा है, भिषगाचार्य को लाने के लिए कलकत्ता।  उधर देवालय में दुर्गापाठ हो रहा है और ज्योतिषाचार्य कुंडली का विचार कर रहे हैं और तन्त्र के आचार्य अपने अनुष्ठान में लगे हुए हैं

चोटी दूसरों के पैरों के नीचे दबी हो, जो भोग-विलास के नशे में अपने को बिलकुल भूल गया हो, जो हुक्काम के तलवे चाटता हो और अपने अधीनों का ख़ून चूसता हो, उसे मैं सुखी नहीं कहता।  वह तो संसार का सबसे अभागा प्राणी है।  साहब शिकार खेलने आयें या दौरे पर, मेरा कर्तव्य है कि उनकी दुम के पीछे लगा रहूँ।  उनकी भौंहों पर शिकन पड़ी और हमारे प्राण सूखे।  उन्हें प्रसन्न करने के लिए हम क्या नहीं करते।  मगर वह पचड़ा सुनाने लगूँ तो शायद तुम्हें विश्वास न आये।  डालियों और रिश्वतों तक तो ख़ैर ग़नीमत है, हम सिजदे करने को भी तैयार रहते हैं।  मुफ़्तख़ोरी ने हमें अपंग बना दिया है, हमें अपने पुरुषार्थ पर लेशमात्र भी विश्वास नहीं, केवल अफ़सरों के सामने दुम हिला-हिलाकर किसी तरह उनके कृपापात्र बने रहना और उनकी सहायता से अपनी प्रजा पर आतंक ज़माना ही हमारा उद्यम है।  पिछलगुओं की ख़ुशामद ने हमें इतना अभिमानी और तुनकमिज़ाज बना दिया है कि हममें शील, विनय और सेवा का लोप हो गया है।  मैं तो कभी-कभी सोचता हूँ कि अगर सरकार हमारे इलाक़े छीनकर हमें अपनी रोज़ी के लिए मेहनत करना सिखा दे तो हमारे साथ महान उपकार करे, और यह तो निश्चय है कि अब सरकार भी हमारी रक्षा न करेगी

राय साहब ने फिर गिलौरी-दान निकाला और कई गिलौरियाँ निकालकर मुँह में भर लीं।  कुछ और कहने वाले थे कि एक चपरासी ने आकर कहा -- सरकार बेगारों ने काम करने से इनकार कर दिया है।  कहते हैं, जब तक हमें खाने को न मिलेगा हम काम न करेंगे
राय साहब के माथे पर बल पड़ गये।  आँखें निकालकर बोले --चलो, मैं इन दुष्टों को ठीक करता हूँ
फिर होरी की ओर देखकर बोले -- तुम अब जाओ होरी, अपनी तैयारी करो।  जो बात मैंने कही है, उसका ख़याल रखना
राय साहब झल्लाते हुए चले गये
सूर्य सिर पर आ गया था।  उसके तेज से अभिभूत होकर वृक्षों ने अपना पसार समेट लिया था
होरी ने अपना डंडा उठाया और घर चला


होरी अपने गाँव के समीप पहुँचा, तो देखा, अभी तक गोबर खेत में ऊख गोड़ रहा है और दोनों लड़कियाँ भी उसके साथ काम कर रही हैं।  लू चल रही थी, बगूले उठ रहे थे, भूतल धधक रहा था
उसे देखते ही तीनों ने कुदालें उठा लीं और उसके साथ हो लिये।  गोबर साँवला, लम्बा, एकहरा युवक था, जिसे इस काम से रुचि न मालूम होती थी।  प्रसन्नता की जगह मुख पर असन्तोष और विद्रोह था।  वह इसलिये काम में लगा हुआ था कि वह दिखाना चाहता था, उसे खाने-पीने की कोई फ़िक्र नहीं है
रूपा ने होरी की टाँगों में लिपट कर कहा -- काका! देखो, मैने एक ढेला भी नहीं छोड़ा।  बहन कहती है, जा पेड़ तले बैठ
होरी ने उसे गोद में उठाकर प्यार करते हुए कहा -- तूने बहुत अच्छा किया बेटी, चल घर चलें
इस समय यही भाव होरी के मन में भी आ रहे थे; लेकिन लड़के के इस विद्रोह-भाव को दबाना ज़रूरी था।  बोला -- सलामी करने न जायँ, तो रहें कहाँ।  भगवान् ने जब ग़ुलाम बना दिया है तो अपना क्या बस है।  यह इसी सलामी की बरकत है कि द्वार पर मड़ैया डाल ली और किसी ने कुछ नहीं कहा।  घूरे ने द्वार पर खूँटा गाड़ा था, जिस पर कारिन्दों ने दो रुपए डाँड़ ले लिये थे।  तलैया से कितनी मिट्टी हमने खोदी, कारिन्दा ने कुछ नहीं कहा
गोबर ने कटाक्ष किया -- बड़े आदमियों की हाँ-में-हाँ मिलाने में कुछ-न-कुछ आनन्द तो मिलता ही है
'जब सिर पर पड़ेगी तब मालूम होगा बेटा, अभी जो चाहे कह लो
पिता पर अपना क्तोध उतारकर गोबर कुछ शान्त हो गया और चुपचाप चलने लगा
रूपा ने बाप की गरदन में हाथ डालकर ढिठाई से कहा -- न उतरेंगे जाओ।  काका, बहन हमको रोज़ चिढ़ाती है कि तू रूपा है, मैं सोना हूँ
होरी ने सोना को बनावटी रोष से देखकर कहा -- तू इसे क्यों चिढ़ाती है सोनिया? सोना तो देखने को है।  निबाह तो रूपा से होता है

गोबर भी इस विनोदमय विवाद में शरीक हो गया
सोना बोली -- शादी-ब्याह में पीली साड़ी पहनी जाती है, उजली साड़ी कोई नहीं पहनता
रूपा इस दलील से परास्त हो गयी।  गोबर और होरी की कोई दलील इसके सामने न ठहर सकी
होरी को एक नयी युक्ति सूझ गयी।  बोला -- सोना बड़े आदमियों के लिए है।  हम ग़रीबों के लिए तो रूपा ही है
सोना के पास इस सबल युक्ति का कोई जवाब न था
रूपा ने उँगली मटकाकर कहा -- ए राम, सोना चमार -- ए राम, सोना चमार
इस विजय का उसे इतना आनन्द हुआ कि बाप की गोद में रह न सकी
ये लोग घर पहुँचे तो धनिया द्वार पर खड़ी इनकी बाट जोह रही थी
फिर पति से गर्म होकर कहा -- तुम भी वहाँ से कमाई करके लौटे तो खेत में पहुँच गये
द्वार पर कुआँ था।  होरी और गोबर ने एक-एक कलसा पानी सिर पर उँड़ेला, रूपा को नहलाया और भोजन करने गये।  जौ की रोटियाँ थीं; पर गेहूँ-जैसी सुफ़ेद और चिकनी

होरी ने लोटा-भर पानी चढ़ाते हुए कहा -- यही तहसील-वसूल की बात थी और क्या।  हम लोग समझते हैं, बड़े आदमी बहुत सुखी होंगे; लेकिन सच पूछो, तो वह हमसे भी ज़्यादा दुःखी हैं
राय साहब ने और क्या-क्या कहा था, वह कुछ होरी को याद न था
गोबर ने व्यंग्य किया -- तो फिर अपना इलाक़ा हमें क्यों नहीं दे देते! हम अपने खेत, बैल, हल, कुदाल सब उन्हें देने को तैयार हैं।  करेंगे बदला? यह सब धूर्तता है, निरी मोटमरदी
होरी ने झुँझलाकर कहा -- अब तुमसे बहस कौन करे भाई! जैजात किसी से छोड़ी जाती है कि वही छोड़ देंगे।  हमीं को खेती से क्या मिलता है? एक आने नफ़री की मजूरी भी तो नहीं पड़ती।  जो दस रुपए महीने का भी नौकर है, वह भी हमसे अच्छा खाता-पहनता है, लेकिन खेतों को छोड़ा तो नहीं जाता।  खेती छोड़ दें, तो और करें क्या? नौकरी कहीं मिलती है? फिर मरजाद भी तो पालना ही पड़ता है।  खेती में जो मरजाद है वह नौकरी में तो नहीं है।  इसी तरह ज़मींदारों का हाल भी समझ लो! उनकी जान को भी तो सैकड़ों रोग लगे हुए हैं, हाकिमों को रसद पहुँचाओ, उनकी सलामी करो, अमलों को ख़ुश करो
गोबर ने प्रतिवाद किया -- यह सब कहने की बातें हैं।  हम लोग दाने-दाने को मुहताज हैं, देह पर साबित कपड़े नहीं हैं, चोटी का पसीना एड़ी तक आता है, तब भी गुज़र नहीं होता।  उन्हें क्या, मज़े से गद्दी-मसनद लगाये बैठे हैं, सैकड़ों नौकर-चाकर हैं, हज़ारों आदमियों पर हुकूमत है

'भगवान् ने तो सबको बराबर ही बनाया है
'यह बात नहीं है बेटा, छोटे-बड़े भजवान के घर से बनकर आते हैं।  सम्पत्ति बड़ी तपस्या से मिलती है
'यह सब मन को समझाने की बातें हैं।  भगवान् सबको बराबर बनाते हैं
'यह तुम्हारा भरम है

'अपने बल पर
'नहीं, किसानों के बल पर और मज़दूरों के बल पर।  यह पाप का धन पचे कैसे? इसीलिए दान-धर्म करना पड़ता है, भगवान् का भजन भी इसीलिए होता है, भूखे-नंगे रहकर भगवान् का भजन करें, तो हम भी देखें।  हमें कोई दोनों जून खाने को दे तो हम आठों पहर भगवान् का जाप ही करते रहें
होरी ने हार कर कहा -- अब तुम्हारे मुँह कौन लगे भाई, तुम तो भगवान् की लीला में भी टाँग अड़ाते हो
तीसरे पहर गोबर कुदाल लेकर चला, तो होरी ने कहा -- ज़रा ठहर जाओ बेटा, हम भी चलते हैं।  तब तक थोड़ा-सा भूसा निकालकर रख दो।  मैंने भोला को देने को कहा है
गोबर ने अवज्ञा-भरी आँखों से देखकर कहा -- हमारे पास बेचने को भूसा नहीं है
'बेचता नहीं हूँ भाई, यों ही दे रहा हूँ
'हमें तो उन्होंने कभी एक गाय नहीं दे दी
'दे तो रहा था; पर हमने ली ही नहीं
धनिया मटक्कर बोली -- गाय नहीं वह दे रहा था
होरी ने क़सम खायी -- नहीं, जवानी क़सम, अपनी पछाई गाय दे रहे थे।  हाथ तंग है, भूसा-चारा नहीं रख सके।  अब एक गाय बेचकर भूसा लेना चाहते हैं।  मैंने सोचा, संकट में पड़े आदमी की गाय क्या लूँगा
गोबर ने आड़े हाथों लिया -- तुम्हारा यही धमार्त्मापन तो तुम्हारी दुर्गत कर रहा है।  साफ़-साफ़ तो बात है।  अस्सी रुपए की गाय है, हमसे बीस रुपए का भूसा ले लें ओर गाय हमें दे दें
होरी रहस्यमय ढंग से मुस्कुराया -- मैंने ऐसी चाल सोची है कि गाय सेंत-मेंत में हाथ आ जाय।  कहीं भोला की सगाई ठीक करनी है, बस

धनिया ने तीखी आँखों से देखा -- अब यही एक उद्यम तो रह गया है।  नहीं देना है हमें भूसा किसी को

गोबर ने चिलम उठाई और आग लेने चला गया
धनिया ने सिर हिला कर कहा -- जो उनका घर बसायेगा, वह अस्सी रुपए की गाय लेकर चुप न होगा
होरी ने पुचारा दिया -- यह मैं जानता हूँ; लेकिन उनकी भलमनसी को भी तो देखो
धनिया के मुख पर स्निग्धता झलक पड़ी
होरी ने स्नेह-भरी मुस्कान के साथ कहा -- मैंने तो कह दिया, भैया, वह नाक पर मक्खी भी नहीं बैठने देती, गालियों से बात करती है; लेकिन वह यही कहे जाय कि वह औरत नहीं लक्षमी है।  बात यह है कि उसकी घरवाली ज़बान की बड़ी तेज़ थी।  बेचारा उसके डर के मारे भागा-भागा फिरता था
'तुम्हारे भाग ही खोटे हैं, तो मैं क्या करूँ

'मरने पर किसी की क्या बुराई करूँ
'भोला बड़ा ग़मख़ोर था कि उसके साथ निबाह कर दिया।  दूसरा होता तो ज़हर खाके मर जाता

'उस दिन भगवान् कहीं-न-कहीं से कुछ भेज देते हैं
'बहुएँ भी तो वैसी ही चटोरिन आयी हैं।  अबकी सबों ने दो रुपए के ख़रबूज़े उधार खा डाले

गोबर आकर बोला -- भोला दादा आ पहुँचे
धनिया ने समझाया -- आदमी द्वार पर बैठा है उसके लिए खाट-वाट तो डाल नहीं दी, ऊपर से लगे भुनभुनाने।  कुछ तो भलमंसी सीखो।  कलसा ले जाओ, पानी भरकर रख दो, हाथ-मुँह धोयें, कुछ रस-पानी पिला दो
होरी बोला -- रस-वस का काम नहीं है, कौन कोई पाहुने हैं
धनिया बिगड़ी -- पाहुने और कैसे होते हैं! रोज़-रोज़ तो तुम्हारे द्वार पर नहीं आते? इतनी दूर से धूप-घाम में आये हैं, प्यास लगी ही होगी।  रुपिया, देख डब्बे में तमाखू है कि नहीं, गोबर के मारे काहे को बची होगी
भोला की आज जितनी ख़ातिर हुई, और कभी न हुई होगी।  गोबर ने खाट डाल दी, सोना रस घोल लायी, रूपा तमाखू भर लायी
भोला ने चिलम हाथ में लेकर कहा -- अच्छी घरनी घर में आ जाय, तो समझ लो लक्ष्मी आ गयी
धनिया के हृदय में उल्लास का कम्पन हो रहा था
होरी जब भोला का खाँचा उठाकर भूसा लाने अन्दर चला, तो धनिया भी पीछे-पीछे चली।  होरी ने कहा -- जाने कहाँ से इतना बड़ा खाँचा मिल गया।  किसी भड़भूजे से माँग लिया होगा
धनिया फूली हुई थी।  मलामत की आँखों से देखती हुई बोली -- या तो किसी को नेवता न दो, और दो तो भरपेट खिलाओ।  तुम्हारे पास फूल-पत्र लेने थोड़े ही आये हैं कि चँगेरी लेकर चलते।  देते ही हो, तो तीन खाँचे दे दो

'तब क्या एक खाँचा देकर टालोगे? गोबर से कह दो, अपना खाँचा भरकर उनके साथ चला जाय
'गोबर ऊख गोड़ने जा रहा है
'एक दिन न गोड़ने से ऊख न सूख जायगी
'यह तो उनका काम था कि किसी को अपने साथ ले लेते
'न होंगे घर पर
'यह तो अच्छी दिल्लगी है कि अपना माल भी दो और उसे घर तक पहुँचा भी दो
'अच्छा भाई, कोई मत जाय।  मैं पहुँचा दूँगी

'यह सब तो नेवता देने के पहले ही सोच लेना था

'अभी ज़मींदार का प्यादा आ जाय, तो अपने सिर पर भूसा लादकर पहुँचाओगे तुम, तुम्हारा लड़का, लड़की सब
'ज़मींदार की बात और है
'हाँ, वह डंडे के ज़ोर से काम लेता है न


'अच्छा भाई, जान न खा, हम दोनों चले जायँगे।  कहाँ-से-कहाँ मैंने इन्हें भूसा देने को कह दिया
तीनों खाँचे भूसे से भर दिये गये।  गोबर कुढ़ रहा था।  उसे अपने बाप के व्यवहारों में ज़रा भी विश्वास न था।  वह समझता था, यह जहाँ जाते हैं, वहीं कुछ-न-कुछ घर से खो आते हैं
होरी और गोबर मिलकर एक खाँचा बाहर लाये।  भोला ने तुरन्त अपने अँगोछे का बीड़ा बनाकर सिर पर रखते हुए कहा -- मैं इसे रखकर अभी भागा आता हूँ
होरी बोला -- एक नहीं, अभी दो और भरे धरे हैं।  और तुम्हें आना नहीं पड़ेगा
भोला स्तम्भित हो गया।  होरी उसे अपना भाई बल्कि उससे भी निकट जान पड़ा
तीनों भूसा लेकर चले, तो राह में बातें होने लगीं

'हाँ, तम्बू सामियाना गड़ गया है।  अब की लीला में मैं भी काम करूँगा
'मालिक तुमसे बहुत ख़ुश हैं
'उनकी दया है
एक क्षण के बाद भोला ने फिर पूछा -- सगुन करने के रुपए का कुछ जुगाड़ कर लिया है? माली बन जाने से तो गला न छूटेगा
होरी ने मुँह का पसीना पोंछकर कहा -- उसी की चिन्ता तो मारे डालती है दादा -- अनाज तो सब-का-सब खलिहान में ही तुल गया।  ज़मींदार ने अपना लिया, महाजन ने अपना लिया।  मेरे लिए पाँच सेर अनाज बच रहा।  यह भूसा तो मैंने रातोंरात ढोकर छिपा दिया था, नहीं तिनका भी न बचता।  ज़मींदार तो एक ही हैं; मगर महाजन तीनतीन हैं, सहुआइन अलग, मँगरू अलग और दातादीन पण्डित अलग।  किसी का ब्याज भी पूरा न चुका।  ज़मींदार के भी आधे रुपए बाक़ी पड़ गये।  सहुआइन से फिर रुपए उधार लिये तो काम चला।  सब तरह किफ़ायत कर के देख लिया भैया, कुछ नहीं होता।  हमारा जनम इसी लिए हुआ है कि अपना रक्त बहायें और बड़ों का घर भरें।  मूलका दुगना सूद भर चुका; पर मूल ज्यों-का-त्यों सिर पर सवार है

'आदमी तो हम भी हैं
'कौन कहता है कि हम तुम आदमी हैं।  हममें आदमियत कहाँ? आदमी वह हैं, जिनके पास धन है, अख़्तियार है, इलम है, हम लोग तो बैल हैं और जुतने के लिए पैदा हुए हैं।  उसपर एक दूसरे को देख नहीं सकता
बूढ़ों के लिए अतीत के सुखों और वर्तमान के दुःखों और भविष्य के सर्वनाश से ज़्यादा मनोरंजक और कोई प्रसंग नहीं होता।  दोनों मित्र अपने-अपने दुखड़े रोते रहे।  भोला ने अपने बेटों के करतूत सुनाये, होरी ने अपने भाइयों का रोना रोया और तब एक कुएँ पर बोझ रखकर पानी पीने के लिए बैठ गये
भोला ने सहृदयता से पूछा -- अलगौझे के समय तो तुम्हें बड़ा रंज हुआ होगा
होरी आद्रर् कंठ से बोला -- कुछ न पूछो दादा, यही जी चाहता था कि कहीं जाके डूब मरूँ।  मेरे जीते जी सब कुछ हो गया।  जिनके पीछे अपनी जवानी धूल में मिला दी, वही मेरे मुद्दई हो गये और झगड़े की जड़ क्या थी? यही कि मेरी घरवाली हार में काम करने क्यों नहीं जाती।  पूछो, घर देखनेवाला भी कोई चाहिए कि नहीं।  लेना-देना, धरना उठाना, सँभालना-सहेजना, यह कौन करे।  फिर वह घर बैठी तो नहीं रहती थी, झाड़ू-बुहारू, रसोई, चौका-बरतन, लड़कों की देख-भाल यह कोई थोड़ा काम है।  सोभा की औरत घर सँभाल लेती कि हीरा की औरत में यह सलीका था? जब से अलगौझा हुआ है, दोनों घरों में एक जून रोटी पकती है।  नहीं सब को दिन में चार बार भूख लगती थी।  अब खायँ चार दफ़े, तो देखूँ।  इस मालिकपन में गोबर की माँ की जो दुर्गती हुई है, वह मैं ही जानता हूँ

भोला ने एक लोटा पानी चढ़ाकर कहा -- यही हाल घर-घर है भैया! भाइयों की बात ही क्या, यहाँ तो लड़कों से भी नहीं पटती और पटती इसलिए नहीं कि मैं किसी की कुचाल देखकर मुँह नहीं बन्द कर सकता।  तुम जुआ खेलोगे, चरस पीओगे, गाँजे के दम लगाओगे, मगर आये किसके घर से? ख़रचा करना चाहते हो तो कमाओ; मगर कमाई तो किसी से न होगी।  ख़रच दिल खोलकर करेंगे।  जेठा कामता सौदा लेकर बाज़ार जायगा, तो आधे पैसे ग़ायब।  पूछो तो कोई जवाब नहीं।  छोटा जंगी है, वह संगत के पीछे मतवाला रहता है।  साँझ हुई और ढोल-मजीरा लेकर बैठ गये।  संगत को मैं बुरा नहीं कहता।  गाना-बजाना ऐब नहीं; लेकिन यह सब काम फ़ुरसत के हैं।  यह नहीं कि घर का तो कोई काम न करो, आठों पहर उसी धुन में पड़े रहो।  जाती है मेरे सिर; सानी-पानी मैं करूँ, गाय-भैंस मैं दुहूँ, दूध लेकर बाज़ार मैं जाऊँ।  यह गृहस्थी जी का जंजाल है, सोने की हँसिया, जिसे न उगलते बनता है, न निगलते।  लड़की है, झुनिया, वह भी नसीब की खोटी।  तुम तो उसकी सगाई में आये थे

इन्हीं दुखड़ों में रास्ता कट गया।  भोला का पुरवा था तो छोटा; मगर बहुत गुलज़ार।  अधिकतर अहीर ही बसते थे।  और किसानों के देखते इनकी दशा बहुत बुरी न थी।  भोला गाँव का मुखिया था।  द्वार पर बड़ी-सी चरनी थी जिस पर दस-बारह गायें-भैंसें खड़ी सानी खा रही थीं।  ओसारे में एक बड़ा-सा तख़्त पड़ा था जो शायद दस आदमियों से भी न उठता।  किसी खूँटी पर ढोलक लटक रही थी किसी पर मजीरा।  एक ताख पर कोई पुस्तक बस्ते में बँधी रखी हुई थी, जो शायद रामायण हो
भोला को देखते ही उसने लपककर उनके सिर से खाँचा उतरवाया।  भोला ने गोबर और होरी के खाँचे उतरवाये और झुनिया से बोले -- पहले एक चिलम भर ला, फिर थोड़ा-सा रस बना ले
फिर होरी से बोला -- घरनी के बिना घर नहीं रहता भैया।  पुरानी कहावत है -- नाटन खेती बहुरियन घर।  नाटे बैल क्या खेती करेंगे और बहुएँ क्या घर सँभालेंगी।  जब से इसकी माँ मरी है, जैसे घर की बरकत ही उठ गयी।  बहुएँ आटा पाथ लेती हैं।  पर गृहस्थी चलाना क्या जानें।  हाँ, मुँह चलाना ख़ूब जानती हैं।  लौंडे कहीं फड़ पर जमे होंगे।  सब-के-सब आलसी हैं, कामचोर
झुनिया एक हाथ में भरी हुई चिलम, दूसरे में लोटे का रस लिये बड़ी फुतीर् से आ पहुँची।  फिर रस्सी और कलसा लेकर पानी भरने चली
झुनिया ने कलसा न दिया।  कुएँ के जगत पर जाकर मुस्कराती हुई बोली -- तुम हमारे मेहमान हो
'मेहमान काहे से हो गया
'पड़ोसी साल-भर में एक बार भी सूरत न दिखाये, तो मेहमान ही है
'रोज़-रोज़ आने से मरजाद भी तो नहीं रहती
झुनिया हँसकर तिरछी नज़रों से देखती हुई बोली -- वही मरजाद तो दे रही हूँ।  महीने में एक बेर आओगे, ठंडा पानी दूँगी।  पन्द्रहवें दिन आओगे, चिलम पाओगे

'दरसन के लिए पूजा करनी पड़ेगी
यह कहते-कहते जैसे उसे कोई भूली हुई बात याद आ गयी।  उसका मुँह उदास हो गया।  वह विधवा है।  उसके नारीत्व के द्वार पर पहले उसका पति रक्षक बना बैठा रहता था
गोबर ने कलसा भरकर निकाला।  सबों ने रस पिया और एक चिलम तमाखू और पीकर लौटे
गोबर की आँखें उसी गाय पर लगी हुई थी और मन-ही-मन वह मुग्ध हुआ जाता था

'तुम्हें जल्दी न हो, हमें तो जल्दी है

'तो कल गोबर को भेज देना
दोनों ने अपने-अपने खाँचे सिर पर रखे और आगे बढ़े।  दोनों इतने प्रसन्न थे मानो ब्याह करके लौटे हों।  होरी को तो अपनी चिर संचित अभिलाषा के पूरे होने का हर्ष था, और बिना पैसे के
अवसर पाकर उसने पीछे की तरफ़ देखा


होरी को रात भर नींद नहीं आयी।  नीम के पेड़-तले अपनी बाँस की खाट पर पड़ा बार-बार तारों की ओर देखता था।  गाय के लिए एक नाँद गाड़नी है।  बैलों से अलग उसकी नाँद रहे तो अच्छा।  अभी तो रात को बाहर ही रहेगी; लेकिन चौमासे में उसके लिए कोई दूसरी जगह ठीक करनी होगी।  बाहर लोग नज़र लगा देते हैं।  कभी-कभी तो ऐसा टोना-टोटका कर देते हैं कि गाय का दूध ही सूख जाता है।  थन में हाथ ही नहीं लगाने देती।  लात मारती है।  नहीं, बाहर बाँधना ठीक नहीं।  और बाहर नाँद भी कौन गाड़ने देगा।  कारिन्दा साहब नज़र के लिए मुँह फुलायेंगे।  छोटी छोटी बात के लिए राय साहब के पास फ़रियाद ले जाना भी उचित नहीं।  और कारिन्दे के सामने मेरी सुनता कौन है।  उनसे कुछ कहूँ, तो कारिन्दा दुश्मन हो जाय।  जल में रहकर मगर से बैर करना लड़कपन है।  भीतर ही बाँधूँगा।  आँगन है तो छोटा-सा; लेकिन एक मड़ैया डाल देने से काम चल जायगा।  अभी पहला ही ब्यान है।  पाँच सेर से कम क्या दूध देगी।  सेर-भर तो गोबर ही को चाहिए।  रुपिया दूध देखकर कैसी ललचाती रहती है।  अब पिये जितना चाहे।  कभी-कभी दो-चार सेर मालिकों को दे आया करूँगा।  कारिन्दा साहब की पूजा भी करनी ही होगी।  और भोला के रुपए भी दे देना चाहिये।  सगाई के ढकोसले में उसे क्यों डालूँ।  जो आदमी अपने ऊपर इतना विश्वास करे, उससे दग़ा करना नीचता है।  अस्सी रुपए की गाय मेरे विश्वास पर दे दी।  नहीं यहाँ तो कोई एक पैसे को नहीं पतियाता।  सन में क्या कुछ न मिलेगा? अगर पच्चीस रुपए भी दे दूँ, तो भोला को ढाढ़स हो जाय।  धनिया से नाहक़ बता दिया।  चुपके से गाय लेकर बाँध देता तो चकरा जाती।  लगती पूछने, किसकी गाय है? कहाँ से लाये हो?।  ख़ूब दिक करके तब बताता; लेकिन जब पेट में बात पचे भी।  कभी दो-चार पैसे ऊपर से आ जाते हैं; उनको भी तो नहीं छिपा सकता।  और यह अच्छा भी है।  उसे घर की चिन्ता रहती है; अगर उसे मालूम हो जाय कि इनके पास भी पैसे रहते हैं, तो फिर नख़रे बघारने लगे।  गोबर ज़रा आलसी है, नहीं मैं गऊ की ऐसी सेवा करता कि जैसी चाहिए।  आलसी-वालसी कुछ नहीं है।  इस उमिर में कौन आलसी नहीं होता।  मैं भी दादा के सामने मटरगस्ती ही किया करता था।  बेचारे पहर रात से कुट्टी काटने लगते

होरी गोबर के सुगठित शरीर और चौड़ी छाती की ओर गर्व से देखकर और मन में यह सोचते हुए कि कहीं इसे गोरस मिलता, तो कैसा पट्ठा हो जाता, बोला -- नहीं, अभी नहीं गाड़ी


' चोर पैठे या डाकू, गाय तो उन्हें देनी ही पड़ेगी
गोबर ने और कुछ न कहा।  लाठी कन्धे पर रखी और चल दिया।  होरी उसे जाते देखता हुआ अपना कलेजा ठंठा करता रहा।  अब लड़के की सगाई में देर न करनी चाहिये।  सत्रहवाँ लग गया; मगर करें कैसे? कहीं पैसे के भी दरसन हों।  जब से तीनों भाइयों में अलगौझा हो गया, घर की साख जाती रही।  महतो लड़का देखने आते हैं, पर घर की दशा देखकर मुँह फीका करके चले जाते हैं।  दो-एक राज़ी भी हुए, तो रुपए माँगते हैं।  दो-तीन सौ लड़की का दाम चुकाये और इतना ही ऊपर से ख़र्च करे, तब जाकर ब्याह हो।  कहाँ से आये इतने रुपए
होरी ने देखा, दमड़ी बँसार सामने खड़ा है, नाटा काला, ख़ूब मोटा, चौड़ा मुँह, बड़ी-बड़ी मूँछें, लाल आँखें, कमर में बाँस काटने की कटार खोंसे हुए।  साल में एक-दो बार आकर चिकें, कुरसियाँ, मोढ़े, टोकरियाँ आदि बनाने के लिए कुछ बाँस काट ले जाता था।  होरी प्रसन्न हो गया।  मुट्ठी गर्म होने की कुछ आशा बँधी

चौधरी ने चिलम का दम लगाकर खाँसते हुए कहा -- उस लौंडे के पीछे तो मर मिटा महतो! जवान बहू घर में बैठी थी और वह बिरादरी की एक दूसरी औरत के साथ परदेस में मौज करने चल दिया।  बहू भी दूसरे के साथ निकल गयी।  बड़ी नाकिस जात है, महतो, किसी की नहीं होती।  कितना समझाया कि तू जो चाहे खा, जो चाहे पहन, मेरी नाक न कटवा, मुदा कौन सुनता है।  औरत को भगवान् सब कुछ दे, रूप न दे, नहीं वह क़ाबू में नहीं रहती।  कोठियाँ तो बँट गयी होंगी? होरी ने आकाश की ओर देखा और मानो उसकी महानता में उड़ता हुआ बोला -- सब कुछ बँट गया चौधरी! जिनको लड़कों की तरह पाला-पोसा, वह अब बराबर के हिस्सेदार हैं; लेकिन भाई का हिस्सा खाने की अपनी नीयत नहीं है।  इधर तुमसे रुपए मिलेंगे, उधर दोनों भाइयों को बाँट दूँगा।  चार दिन की ज़िन्दगी में क्यों किसी से छल-कपट करूँ।  नहीं कह दूँ कि बीस रुपए सैकड़े में बेचे हैं तो उन्हें क्या पता लगेगा।  तुम उनसे कहने थोड़े ही जाओगे।  तुम्हें तो मैंने बराबर अपना भाई समझा है।  व्यवहार में हम ' भाई ' के अर्थ का कितना ही दुरुपयोग करें, लेकिन उसकी भावना में जो पवित्रता है, वह हमारी कालिमा से कभी मलिन नहीं होती

सौदा पट गया।  चौधरी ने मिरज़ई उतार कर छान पर रख दी और बाँस काटने लगा।  ऊख की सिंचाई हो रही थी
चौधरी ने हाथ रोककर कहा -- बाँस मोल लिए हैं, पन्द्रह रुपए सैकड़े का बयाना हुआ है
हीरा-बहू अपने घर की मालकिन थी।  उसी के विद्रोह से भाइयों में अलगौझा हुआ था।  धनिया को परास्त करके शेर हो गयी थी।  हीरा कभी-कभी उसे पीटता था
चौधरी औरत जात से इस विषय में बात-चीत करना नीति-विरुद्ध समझते थे।  बोले -- जाकर अपने आदमी को भेज दे
हीरा-बहू का नाम था पुन्नी।  बच्चे दो ही हुए थे।  लेकिन ढल गयी थी।  बनाव-सिंगार से समय के आघात का शमन करना चाहती थी, लेकिन गृहस्थी में भोजन ही का ठिकाना न था, सिंगार के लिए पैसे कहाँ से आते।  इस अभाव और विवशता ने उसकी प्रकृति का जल सुखाकर कठोर और शुष्क बना दिया था, जिस पर एक बार फावड़ा भी उचट जाता था
चौधरी हाथ छुड़ाता था, और पुन्नी बार-बार पकड़ लेती थी।  एक मिनट तक यही हाथा-पाई होती रही।  अन्त में चौधरी ने उसे ज़ोर से पीछे ढकेल दिया।  पुन्नी धक्का खाकर गिर पड़ी; मगर फिर सँभली और पाँव से तल्ली निकालकर चौधरी के सिर, मुँह, पीठ पर अन्धाधुन्ध जमाने लगी।  बँसोर होकर उसे ढकेल दे? उसका यह अपमान! मारती जाती थी और रोती भी जाती थी।  चौधरी उसे धक्का देकर -- नारी जाति पर बल का प्रयोग करके -- गच्चा खा चुका था।  खड़े-खड़े मार खाने के सिवा इस संकट से बचने की उसके पास और कोई दवा न थी।  पुन्नी का रोना सुनकर होरी भी दौड़ा हुआ आया
चौधरी क़समें खा-खाकर अपनी सफ़ाई देने लगा।  तल्लियों की चोट में उसकी अपराधी आत्मा मौन थी।  यह लात उसे निरपराध मिली और उसके फूले हुए गाल आँसुओं से भींग गये।  उसने तो बहू को छुआ भी नहीं।  क्या वह इतना गँवार है कि महतो के घर की औरतों पर हाथ उठायेगा
पुन्नी चंडी बनी हुई थी।  गला फाड़कर बोली -- तूने मुझे धक्का देकर गिरा नहीं दिया? खा जा अपने बेटे की क़सम! हीरा को भी ख़बर मिली कि चौधरी और पुनिया में लड़ाई हो रही है।  चौधरी ने पुनिया को धक्का दिया।  पुनिया ने उसे तल्लियों से पीटा।  उसने पुर वहीं छोड़ा और औंगी लिए घटनास्थल की ओर चला।  गाँव में अपने क्रोध के लिए प्रसिद्ध था।  छोटा डील, गठा हुआ शरीर, आँखें कौड़ी की तरह निकल आयी थीं और गर्दन की नसें तन गयी थी; मगर उसे चौधरी पर क्रोध न था, क्रोध था पुनिया पर।  वह क्यों चौधरी से लड़ी? क्यों उसकी इज़्ज़त मिट्टी में मिला दी? बँसोर से लड़ने-झगड़ने का उसे क्या प्रयोजन था? उसे जाकर हीरा से सारा समाचार कह देना चाहिए था।  हीरा जैसा उचित समझता, करता
पुन्नी हाय-हाय करती जाती थी और कोसती जाती थी, ' तेरी मिट्टी उठे, तुझे हैज़ा हो जाय, तुझे मरी आये, देवी मैया तुझे लील जायँ, तुझे इन्पलुएंजा हो जाय।  भगवान् करे, तू कोढ़ी हो जाय

और गालियाँ तो हीरा खड़ा-खड़ा सुनता रहा, लेकिन यह पिछली गाली उसे लग गयी।  हैज़ा, मरी आदि में विशेष कष्ट न था।  इधर बीमार पड़े, उधर विदा हो गये, लेकिन कोढ़! यह घिनौनी मौत, और उससे भी घिनौना जीवन।  वह तिलमिला उठा, दाँत पीसता हुआ फिर पुनिया पर झपटा और झोटे पकड़कर फिर उसका सिर ज़मीन पर रगड़ता हुआ बोला -- हाथ-पाव कटकर गिर जायँगे, तो मैं तुझे लेकर चाटूँगा! तू ही मेरे बाल-बच्चों को पालेगी? ऐं! तू ही इतनी बड़ी गिरस्ती चलायेगी? तू तो दूसरा भरतार करके किनारे खड़ी हो जायगी।  चौधरी को पुनिया की इस दुर्गति पर दया आ गयी।  हीरा को उदारतापूर्वक समझाने लगा -- हीरा महतो, अब जाने दो, बहुत हुआ।  क्या हुआ, बहू ने मुझे मारा।  मैं तो छोटा नहीं हो गया।  धन्य भाग कि भगवान् ने यह तो दिखाया।  हीरा ने चौधरी को डाँटा -- तुम चुप रहो चौधरी, नहीं मेरे क्रोध में पड़ जाओगे तो बुरा होगा।  औरत जात इसी तरह बकती है।  आज को तुमसे लड़ गयी, कल को दूसरों से लड़ जायगी।  तुम भले मानस हो, हँसकर टाल गये, दूसरा तो बरदास न करेगा।  कहीं उसने भी हाथ छोड़ दिया, तो कितनी आबरू रह जायेगी, बताओ।  इस ख़याल ने उसके क्रोध को फिर भड़काया।  लपका था कि होरी ने दौड़कर पकड़ लिया और उसे पीछे हटाते हुए बोला -- अरे हो तो गया।  देख तो लिया दुनिया ने कि बड़े बहादुर हो।  अब क्या उसे पीसकर पी जाओगे? हीरा अब भी बड़े भाई का अदब करता था।  सीधे-सीधे न लड़ता था।  चाहता तो एक झटके में अपना हाथ छुड़ा लेता; लेकिन इतनी बेअदबी न कर सका।  चौधरी की ओर देखकर बोला -- अब खड़े क्या ताकते हो।  जाकर अपने बाँस काटो।  मैंने सही कर दिया।  पन्द्रह रुपए सैकड़े में तय है


' इतनी बेदरदी से मारता, तो तू घर छोड़कर भाग जाती! पुनिया बड़ी ग़मख़ोर है
' ओहो! ऐसे ही तो बड़े दरदवाले हो।  अभी तक मार का दाग़ बना हुआ है।  हीरा मारता है तो दुलारता भी है
' अच्छा रहने दे, बहुत अपना बखान न कर! तू ही रूठ-रूठकर नैहर भागती थी

' जब अपनी गरज सताती थी, तब मनाने जाते थे लाला! मेरे दुलार से नहीं जाते थे
' इसी से तो मैं सबसे तेरा बखान करता हूँ
वैवाहिक जीवन के प्रभात में लालसा अपनी गुलाबी मादकता के साथ उदय होती है और हृदय के सारे आकाश को अपने माधुर्य की सुनहरी किरणों से रंजित कर देती है।  फिर मध्याह्न का प्रखर ताप आता है, क्षण-क्षण पर बगूले उठते हैं, और पृथ्वी काँपने लगती है।  लालसा का सुनहरा आवरण हट जाता है और वास्तविकता अपने नग्न रूप में सामने आ खड़ी है।  उसके बाद विश्राममय सन्ध्या आती है, शीतल और शान्त, जब हम थके हुए पथिकों की भाँति दिन-भर की यात्रा का वृत्तान्त कहते और सुनते हैं तटस्थ भाव से, मानो हम किसी ऊँचे शिखर पर जा बैठे हैं जहाँ नीचे का जनरूरव हम तक नहीं पहुँचता

धनिया ने बात बदलकर कहा -- देखो, गोबर गाय लेकर आता है कि ख़ाली हाथ
चौधरी ने पसीने में लथ-पथ आकर कहा -- महतो, चलकर बाँस गिन लो
होरी ने बाँस गिनने की ज़रूरत न समझी।  चौधरी ऐसा आदमी नहीं है।  फिर एकाध बाँस बेसी ही काट लेगा, तो क्या।  रोज़ ही तो मँगनी बाँस कटते रहते हैं
हिसाब से ढाई और होते हैं
' पन्द्रह रुपए में नहीं, बीस रुपये में
' हीरा महतो ने तुम्हारे सामने पन्द्रह रुपये कहे थे
' तय तो बीस रुपये में ही हुए थे चौधरी! अब तुम्हारी जीत है, जो चाहो कहो

मगर चौधरी कच्ची गोलियाँ न खेला था।  अब उसे किसका डर।  होरी के मुँह में तो ताला पड़ा हुआ था।  क्या कहे, माथा ठोंककर रह गया
होरी पर जैसे सैकड़ों जूते पड़ गये।  चौधरी तो रुपए सामने ज़मीन पर रखकर चला गया; पर वह नीम के नीचे बैठा बड़ी देर तक पछताता रहा।  वह कितना लोभी और स्वार्थी, इसका उसे आज पता चला।  चौधरी ने ढाई रुपए दे दिये होते, तो वह ख़ुशी से कितना फूल उठता
होरी ने लम्बा मुँह बनाकर कहा -- हीरा ने पन्द्रह रुपए में दे दिये, तो मैं क्या करता
' हीरा पाँच रुपए में दे दे
' वहाँ मार-पीट हो रही थी
होरी ने अपनी पराजय अपने मन में ही डाल ली, जैसे कोई चोरी से आम तोड़ने के लिए पेड़ पर चढ़े और गिर पड़ने पर धूल झाड़ता हुआ उठ खड़ा हो कि कोई देख न ले।  जीतकर आप अपनी धोखेबाज़ियों की डींग मार सकते हैं; जीत से सब-कुछ माफ़ है।  हार की लज्जा तो पी जाने की ही वस्तु है।  धनिया पति को फटकारने लगी।  ऐसे सुअवसर उसे बहुत कम मिलते थे।  होरी उससे चतुर था; पर आज बाज़ी धनिया के हाथ थी
होरी चुपचाप सुनता रहा।  मिनका तक नहीं।  झुँझलाहट हुई, क्रोध आया, ख़ून खौला, आँख जली, दाँत पिसे; लेकिन बोला नहीं।  चुपके-से कुदाल उठायी और ऊख गोड़ने चला
होरी ने घुन्नाकर कहा -- मुझे भूख नहीं है
धनिया ने जले पर नोन छिड़का -- हाँ काहे को भूख लगेगी
होरी बिगड़ा
धनिया ने नक़ली विनय का नाटक करके कहा -- क्या करूँ, तुम दुलार ही इतना करते हो कि मेरा सिर फिर गया है

' घर तुम्हारा, मालिक तुम, मैं भला कौन होती हूँ तुम्हें घर से निकालनेवाली
होरी आज धनिया से किसी तरह पेश नहीं पा सकता।  उसकी अक्ल जैसे कुन्द हो गयी है।  इन व्यंग्य-बाणों के रोकने के लिए उसके पास कोई ढाल नहीं है।  धीरे से कुदाल रख दी और गमछा लेकर नहाने चला गया।  लौटा कोई आध घंटे में; मगर गोबर अभी तक न आया था।  अकेले कैसे भोजन करे।  लौंडा वहाँ जा कर सो रहा।  भोला की वह मदमाती छोकरी है न झुनिया
होरी ने और कुछ न कहा।  कहीं धनिया फिर न कुछ कह बैठे।  भोजन करके नीम की छाँह में लेट रहा।  रूपा रोती हुई आई नंगे बदन एक लँगोटी लगाये, झबरे बाल इधर-उधर बिखरे हुए
रूपा यह नहीं बरदाश्त कर सकती।  सोना ऐसी कहाँ की बड़ी रानी है कि सारा गोबर आप पाथ डाले।  रूपा उससे किस बात में कम है।  सोना रोटी पकाती है, तो क्या रूपा बरतन नहीं माँजती? सोना पानी लाती है, तो क्या रूपा कुएँ पर रस्सी नहीं ले जाती? सोना तो कलसा भरकर इठलाती चली आती है
रूपा ने पिता के गले में हाथ डालकर कहा -- दूध भी मैं ही दुहूँगी

' वह मेरी गाय होगी
'हाँ, सोलहो आने तेरी
रूपा प्रसन्न होकर अपनी विजय का शुभ समाचार पराजिता सोना को सुनाने चली गयी।  गाय मेरी होगी, उसका दूध मैं दुहूँगी, उसका गोबर मैं पाथूँगी, तुझे कुछ न मिलेगा।  सोना उम्र से किशोरी, देह के गठन में युवती और बुद्धि से बालिका थी, जैसे उसका यौवन उसे आगे खींचता था, बालपन पीछे।  कुछ बातों में इतनी चतुर कि ग्रेजुएट युवतियों को पढ़ाये, कुछ बातों में इतनी अल्हड़ कि शिशुओं से भी पीछे
' मैं दूध की हाँड़ी ताले में बन्द करके रखूँगी
' मैं ताला तोड़ कर दूध निकाल लाऊँगी

यह कहती हुई वह बाग़ की तरफ़ चल दी।  आम गदरा गये थे।  हवा के झोंकों से एकाध ज़मीन पर गिर पड़ते थे, लू के मारे चुचके, पीले; लेकिन बाल-वृन्द उन्हें टपके समझकर बाग़ को घेरे रहते थे।  रूपा भी बहन के पीछे हो ली।  जो काम सोना करे, वह रूपा ज़रूर करेगी।  सोना के विवाह की बातचीत हो रही थी, रूपा के विवाह की कोई चचार् नहीं करता; इसलिए वह स्वयम् अपने विवाह के लिए आग्रह करती है।  उसका दूल्हा कैसा होगा, क्या-क्या लायेगा, उसे कैसे रखेगा, उसे क्या खिलायेगा, क्या पहनायेगा, इसका वह बड़ा विशद वर्णन करती, जिसे सुनकर कदाचित् कोई बालक उससे विवाह करने पर राज़ी न होता।  साँझ हो रही थी।  होरी ऐसा अलसाया कि ऊख गोड़ने न जा सका।  बैलों को नाँद में लगाया, सानी-खली दी और एक चिलम भरकर पीने लगा।  इस फ़सल में सब कुछ खलिहान में तौल देने पर भी अभी उस पर कोई तीन सौ क़रज़ था, जिस पर कोई सौ रुपए सूद के बढ़ते जाते थे।  मँगरू साह से आज पाँच साल हुए बैल के लिए साठ रुपए लिए थे, उसमें साठ दे चुका था; पर वह साठ रुपए ज्यों-के-त्यों बने हुए थे।  दातादीन पण्डित से तीस रुपए लेकर आलू बोये थे।  आलू तो चोर खोद ले गये, और उस तीस के इन तीन बरसों में सौ हो गये थे।  दुलारी विधवा सहुआइन थी, जो गाँव में नोन तेल तमाखू की दूकान रखे हुए थी।  बटवारे के समय उससे चालीस रुपए लेकर भाइयों को देना पड़ा था।  उसके भी लगभग सौ रुपए हो गये थे, क्योंकि आने रुपये का ब्याज था।  लगान के भी अभी पच्चीस रुपए बाक़ी पड़े हुए थे और दशहरे के दिन शगुन के रुपयों का भी कोई प्रबन्ध करना था।  बाँसों के रुपए बड़े अच्छे समय पर मिल गये।  शगुन की समस्या हल हो जायगी; लेकिन कौन जाने।  यहाँ तो एक धेला भी हाथ में आ जाय, तो गाँव में शोर मच जाता है, और लेनदार चारों तरफ़ से नोचने लगते हैं, ये पाँच रुपये तो वह शगुन में देगा, चाहे कुछ हो जाय; मगर अभी ज़िन्दगी के दो बड़े-बड़े काम सिर पर सवार थे।  गोबर और सोना का विवाह।  बहुत हाथ बाँधने पर भी तीन सौ से कम ख़र्च न होंगे।  ये तीन सौ किसके घर से आयेंगे? कितना चाहता है कि किसी से एक पैसा क़रज़ न ले, जिसका आता है, उसका पाई-पाई चुका दे; लेकिन हर तरह का कष्ट उठाने पर भी गला नहीं छूटता।  इसी तरह सूद बढ़ता जायगा और एक दिन उसका घर-द्वार सब नीलाम हो जायगा, उसके बाल-बच्चे निराश्रय होकर भीख माँगते फिरेंगे।  होरी जब काम-धन्धे से छुट्टी पाकर चिलम पीने लगता था, तो यह चिन्ता एक काली दीवार की भाँति चारों ओर से घेर लेती थी, जिसमें से निकलने की उसे कोई गली न सूझती थी।  अगर सन्तोष था तो यही कि यह विपित्त अकेले उसी के सिर न थी।  प्रायःसभी किसानों का यही हाल था।  अधिकांश की दशा तो इससे भी बदतर थी।  शोभा और हीरा को उससे अलग हुए अभी कुल तीन साल हुए थे; मगर दोनों पर चार-चार सौ का बोझ लद गया

धनिया के मुख पर जवानी चमक उठी थी -- नहीं, पहले थाली में थोड़ा-सा आटा और गुड़ घोलकर रख दें।  बेचारी धूप में चली होगी।  प्यासी होगी
' कहीं एक घंटी पड़ी थी।  उसे ढूँढ़ ले
' सोना कहाँ गयी
' आज मेरे मन की बड़ी भारी लालसा पूरी हो गयी
धनिया अपने हार्दिक उल्लास को दबाये रखना चाहती थी।  इतनी बड़ी सम्पदा अपने साथ कोई नयी बाधा न लाये, यह शंका उसके निराश हृदय में कम्पन डाल रही थी।  आकाश की ओर देखकर बोली -- गाय के आने का आनन्द तो जब है कि उसका पौरा भी अच्छा हो।  भगवान् के मन की बात है।  मानो वह भगवान् को भी धोखा देना चाहती थी।  भगवान् को भी दिखाना चाहती थी कि इस गाय के आने से उसे इतना आनन्द नहीं हुआ कि ईर्ष्यालु भगवान् सुख का पलड़ा ऊँचा करने के लिए कोई नयी विपत्ति भेज दें।  वह अभी आटा घोल ही रही थी कि गोबर गाय को लिये बालकों के एक जुलूस के साथ द्वार पर पहुँचा।  होरी दौड़कर गाय के गले से लिपट गया
' बहुत जगह है
' मैं तो बाहर ही गाड़ता हूँ
' पागल न बनो

' जो बात नहीं जानते, उसमें टाँग मत अड़ाया करो

होरी सचमुच आपे में न था।  गऊ उसके लिए केवल भक्ति और श्रद्धा की वस्तु नहीं, सजीव सम्पत्ति भी थी।  वह उससे अपने द्वार की शोभा और अपने घर का गौरव बढ़ाना चाहता था।  वह चाहता था, लोग गाय को द्वार पर बँधे देखकर पूछें -- यह किसका घर है? लोग कहें -- होरी महतो का।  तभी लड़कीवाले भी उसकी विभूति से प्रभावित होंगे।  आँगन में बँधी, तो कौन देखेगा? धनिया इसके विपरीत सशंक थी।  वह गाय को सात परदों के अन्दर छिपाकर रखना चाहती थी।  अगर गाय आठों पहर कोठरी में रह सकती, तो शायद वह उसे बाहर न निकालने देती।  यों हर बात में होरी की जीत होती थी।  वह अपने पक्ष पर अड़ जाता था और धनिया को दबना पड़ता था, लेकिन आज धनिया के सामने होरी की एक न चली।  धनिया लड़ने पर तैयार हो गयी।  गोबर, सोना और रूपा, सारा घर होरी के पक्ष में था; पर धनिया ने अकेले सब को परास्त कर दिया।  आज उसमें एक विचित्र आत्म-विश्वास और होरी में एक विचित्र विनय का उदय हो गया था।  मगर तमाशा कैसे रुक सकता था।  गाय डोली में बैठकर तो आयी न थी।  कैसे सम्भव था कि गाँव में इतनी बड़ी बात हो जाय और तमाशा न लगे।  जिसने सुना, सब काम छोड़कर देखने दौड़ा

होरी ने दौड़कर पालागन किया और मन में अभिमानमय उल्लास का आनन्द उठाता हुआ, बड़े सम्मान से पण्डितजी को आँगन में ले गया।  महाराज ने गऊ को अपनी पुरानी अनुभवी आँखों से देखा, सींगे देखीं, थन देखा, पुट्ठा देखा और घनी सफ़ेद भौंहों के नीचे छिपी हुई आँखों में जवानी की उमंग भरकर बोले -- कोई दोष नहीं है बेटा, बाल-भौंरी, सब ठीक।  भगवान् चाहेंगे, तो तुम्हारे भाग खुल जायेंगे, ऐसे अच्छे लच्छन हैं कि वाह! बस रातिब न कम होने पाये
होरी ने आनन्द के सागर में डुबकियाँ खाते हुए कहा -- सब आपका असीरबाद है, दादा! दातादीन ने सुरती की पीक थूकते हुए कहा -- मेरा असीरबाद नहीं है बेटा, भगवान् की दया है
होरी ने बे-पर की उड़ाई।  अपने महाजन के सामने भी अपनी समृद्धि-प्रदर्शन का ऐसा अवसर पाकर वह कैसे छोड़े।  टके की नयी टोपी सिर पर रखकर जब हम अकड़ने लगते हैं, ज़रा देर के लिए किसी सवारी पर बैठकर जब हम आकाश में उड़ने लगते हैं, तो इतनी बड़ी विभूति पाकर क्यों न उसका दिमाग़ आसमान पर चढ़े।  बोला -- भोला ऐसा भलामानस नहीं है महाराज! नगद गिनाये, पूरे चौकस।  अपने महाजन के सामने यह डींग मारकर होरी ने नादानी तो की थी; पर दातादीन के मुख पर असन्तोष का कोई चिह्न न दिखायी दिया।  इस कथन में कितना सत्य है, यह उनकी उन बूझी आँखों से छिपा न रह सका जिनमें ज्योति की जगह अनुभव छिपा बैठा था
धनिया ने तुरन्त टोका -- अरे नहीं महाराज, इतना दूध कहाँ।  बुढ़िया तो हो गयी है
' गृहिणी का यही धर्म है, सीटना मरदों का काम है, उन्हें सीटने दो
फिर रहस्य-भरे स्वर में बोले -- बाहर न बाँधना, इतना कहे देते हैं
धनिया ने पति की ओर विजयी आँखों से देखा, मानो कह रही हो -- लो अब तो मानोगे

सारा गाँव गाय देखने आया।  नहीं आये तो सोभा और हीरा जो अपने सगे भाई थे।  होरी के हृदय में भाइयों के लिए अब भी कोमल स्थान था।  वह दोनों आकर देख लेते और प्रसन्न हो जाते तो उसकी मनोकामना पूरी हो जाती।  साँझ हो गयी
धनिया बोली -- तो यहाँ कौन उन्हें बुलाने जाता है
' तू बात तो समझती नहीं।  लड़ने के लिए तैयार रहती है।  भगवान् ने जब यह दिन दिखाया है, तो हमें सिर झुकाकर चलना चाहिए।  आदमी को अपने संगों के मुँह से अपनी भलाई-बुराई सुनने की जितनी लालसा होती है, बाहरवालों के मुँह से नहीं।  फिर अपने भाई लाख बुरे हों, हैं तो अपने भाई ही
धनिया ने नाक सिकोड़कर कहा -- मैंने तुमसे सौ बार हज़ार बार कह दिया मेरे मुँह पर भाइयों का बखान न किया करो, उनका नाम सुनकर मेरी देह में आग लग जाती है।  सारे गाँव ने सुना, क्या उन्होंने न सुना होगा? कुछ इतनी दूर भी तो नहीं रहते।  सारा गाँव देखने आया, उन्हीं के पाँवों में मेंहदी लगी हुई थी; मगर आये कैसे? जलन हो रही होगी कि इसके घर गाय आ गयी
दिया-बत्ती का समय आ गया था।  धनिया ने जाकर देखा, तो बोतल में मिट्टी का तेल न था।  बोतल उठा कर तेल लाने चली गयी।  पैसे होते, तो रूपा को भेजती, उधार लाना था, कुछ मुँह देखी कहेगी; कुछ लल्लो-चप्पो करेगी, तभी तो तेल उधार मिलेगा।  होरी ने रूपा को बुलाकर प्यार से गोद में बैठाया और कहा -- ज़रा जाकर देख, हीरा काका आ गये कि नहीं
रूपा ठुनककर बोली -- छोटी काकी मुझे डाँटती है
' काकी के पास क्या करने जायगी
' सोभा काका मुझे चिढ़ाते हैं, कहते हैं ... मैं न कहूँगी

' चिढ़ाते हैं

' कहते हैं, तेरे लिए मूस पकड़ रखा है
होरी के अन्तस्तल में गुदगुदी हुई
' अम्माँ मने करती हैं

रूपा ने उसके गले में हाथ डालकर कहा -- अम्माँ की, और हँसने लगी
' तो फिर मेरी गोद से उतर जा
घर में एक ही फूल की थाली थी, होरी उसी थाली में खाता था।  थाली में खाने का गौरव पाने के लिए रूपा होरी के साथ खाती थी

' तुम्हारा
' तो जाकर हीरा और सोभा को खींच ला
' और जो अम्माँ बिगड़ें
' अम्माँ से कहने कौन जायगा
रूपा कूदती हुई हीरा के घर चली।  द्वेष का मायाजाल बड़ी-बड़ी मछलियों को ही फँसाता है।  छोटी मछलियाँ या तो उसमें फँसती ही नहीं या तुरन्त निकल जाती हैं।  उनके लिए वह घातक जाल क्रीड़ा की वस्तु है, भय की नहीं।  भाइयों से होरी की बोलचाल बन्द थी; पर रूपा दोनों घरों में आती-जाती थी
धनिया ने डाँटा -- चल घर, किसी को बुलाने नहीं जाना है।  रूपा का हाथ पकड़े हुए वह घर आयी और होरी से बोली -- मैंने तुमसे हज़ार बार कह दियाॡ मेरे लड़कों को किसी के घर न भेजा करो

होरी नाँद जमा रहा था।  हाथों में मिट्टी लपेटे हुए अज्ञान का अभिनय करके बोला -- किस बात पर बिगड़ती है भाई! यह तो अच्छा नहीं लगता कि अन्धे कूकर की तरह हवा को भूँका करे।  धनिया को कुप्पी में तेल डालना था, इस समय झगड़ा न बढ़ाना चाहती थी।  रूपा भी लड़कों में जा मिली।  पहर रात से ज़्यादा जा चुकी थी।  नाँद गड़ चुकी थी।  सानी और खली डाल दी गयी थी।  गाय मनमारे उदास बैठी थी, जैसे कोई वधू ससुराल आयी हो।  नाँद में मुँह तक न डालती थी।  होरी और गोबर खाकर आधी-आधी रोटियाँ उसके लिए लाये, पर उसने सूँघा तक नहीं।  मगर यह कोई नयी बात न थी।  जानवरों को भी बहुधा घर छूट जाने का दुःख होता है।  होरी बाहर खाट पर बैठ कर चिलम पीने लगा, तो फिर भाइयों की याद आयी।  नहीं, आज इस शुभ अवसर पर वह भाइयों की उपेक्षा नहीं कर सकता।  उसका हृदय वह विभूति पाकर विशाल हो गया था।  भाइयों से अलग हो गया है, तो क्या हुआ।  उनका दुश्मन तो नहीं है।  यही गाय तीन साल पहले आयी होती, तो सभी का उस पर बराबर अधिकार होता।  और कल को यही गाय दूध देने लगेगी, तो क्या वह भाइयों के घर दूध न भेजेगा या दही न भेजेगा? ऐसा तो उसका धरम नहीं है

सोभा बोला -- यह तुम अन्याय कर रहे हो हीरा! भैया ने एक-एक पैसे का हिसाब दे दिया था
' तुम मानो चाहे न मानो, है यह पहले की कमाई
' किसी पर झूठा इलज़ाम न लगाना चाहिए
' अच्छा तो यह रुपए कहाँ से आ गये? कहाँ से हुन बरस पड़ा।  उतने ही खेत तो हमारे पास भी हैं
' उधार लाये होंगे
' भोला उधार देनेवाला आदमी नहीं है
' कुछ भी हो, गाय है बड़ी सुन्दर, गोबर लिये जाता था, तो मैंने रास्ते में देखा
' बेईमानी का धन जैसे आता है, वैसे ही जाता है
होरी से और न सुना गया।  वह बीती बातों को बिसारकर अपने हृदय में स्नेह और सौहार्द भरे भाइयों के पास आया था।  इस आघात ने जैसे उसके हृदय में छेद कर दिया और वह रस-भाव उसमें किसी तरह नहीं टिक रहा था।  लत्ते और चिथड़े ठूँसकर अब उस प्रवाह को नहीं रोक सकता।  जी में एक उबाल आया कि उसी क्षण इस आक्षेप का जवाब दे; लेकिन बात बढ़ जाने के भय से चुप रह गया।  अगर उसकी नीयत साफ़ है, तो कोई कुछ नहीं कर सकता।  भगवान् के सामने वह निर्दोष है।  दूसरों की उसे परवाह नहीं।  उलटे पाँव लौट आया।  और वह जला हुआ तम्बाकू पीने लगा।  लेकिन जैसे वह विष प्रतिक्षण उसकी धमनियों में फैलता जाता था।  उसने सो जाने का प्रयास किया, पर नींद न आयी।  बैलों के पास जाकर उन्हें सहलाने लगा, विष शान्त न हुआ।  दूसरी चिलम भरी; लेकिन उसमें भी कुछ रस न था
होरी ने एक पग बढ़ाकर कहा -- ले जाता हूँ भोला के घर
धनिया को विस्मय हुआ, उठकर सामने आ गयी और बोली -- लौटा क्यों दोगे? लौटाने के लिए ही लाये थे





धनिया ने लपककर पगहिया उसके हाथ से छीन ली।  उसकी चपल बुद्धि ने जैसे उड़ती हुई चिड़िया पकड़ ली।  बोली -- तुम्हें भाइयों का डर हो, तो जाकर उसके पैरों पर गिरो
होरी ने विनीत स्वर में कहा -- धीरे-धीरे बोल महरानी! कोई सुने, तो कहे, ये सब इतनी रात गये लड़ रहे हैं! मैं अपने कानों से क्या सुन आया हूँ, तू क्या जाने! यहाँ चरचा हो रही है कि मैंने अलग होते समय रुपए दबा लिये थे और भाइयों को धोखा दिया था, यही रुपए अब निकल रहे हैं

' सारा गाँव कह रहा है! हीरा को क्यों बदनाम करूँ
' सारा गाँव नहीं कह रहा है, अकेला हीरा कह रहा है।  मैं अभी जाकर पूछती हूँ न कि तुम्हारे बाप कितने रुपए छोड़कर मरे थे।  डाढ़ीजारों के पीछे हम बरबाद हो गये, सारी ज़िन्दगी मिट्टी में मिला दी, पाल-पोसकर संडा किया, और अब हम बेईमान हैं! मैं कहे देती हूँ, अगर गाय घर के बाहर निकली, तो अनर्थ हो जायगा।  रख लिये हमने रुपए, दबा लिये, बीच खेत दबा लिये

होरी सिटपिटा गया।  धनिया ने उसके हाथ से पगहिया छीन ली, और गाय को खूँटे से बाँधकर द्वार की ओर चली।  होरी ने उसे पकड़ना चाहा; पर वह बाहर जा चुकी थी।  वहीं सिर थामकर बैठ गया।  बाहर उसे पकड़ने की चेष्टा करके वह कोई नाटक नहीं दिखाना चाहता था।  धनिया के क्रोध को ख़ूब जानता था।  बिगड़ती है, तो चंडी बन जाती है।  मारो, काटो, सुनेगी नहीं; लेकिन हीरा भी तो एक ही ग़ुस्सेवर है।  कहीं हाथ चला दे तो परलै ही हो जाय।  नहीं, हीरा इतना मूरख नहीं है।  मैंने कहाँ-से-कहाँ यह आग लगा दी।  उसे अपने आप पर क्रोध आने लगा।  बात मन में रख लेता, तो क्यों यह टंटा खड़ा होता।  सहसा धनिया का ककर्श स्वर कान में आया।  हीरा की गरज भी सुन पड़ी।  फिर पुन्नी की पैनी पीक भी कानों में चुभी।  सहसा उसे गोबर की याद आयी।  बाहर लपककर उसकी खाट देखी।  गोबर वहाँ न था।  ग़ज़ब हो गया! गोबर भी वहाँ पहुँच गया।  अब कुशल नहीं।  उसका नया ख़ून है, न जाने क्या कर बैठे; लेकिन होरी वहाँ कैसे जाय? हीरा कहेगा, आप बोलते नहीं, जाकर इस डाइन को लड़ने के लिए भेज दिया।  कोलाहल प्रतिक्षण प्रचंड होता जाता था।  सारे गाँव में जाग पड़ गयी।  मालूम होता था, कहीं आग लग गयी है, और लोग खाट से उठ-उठ बुझाने दौड़े जा रहे हैं।  इतनी देर तक तो वह ज़ब्त किये बैठा रहा।  फिर न रह गया।  धनिया पर क्रोध आया

होरी को ये शब्द ज़रूरत से ज़्यादा कठोर जान पड़े।  भाइयों का पालना-पोसना तो उसका धर्म था।  उनके हिस्से की जायदाद तो उसके हाथ में थी।  कैसे न पालता-पोसता? दुनिया में कहीं मुँह दिखाने लायक़ रहता? हीरा ने जवाब दिया -- हम किसी का कुछ नहीं जानते।  तेरे घर में कुत्तों की तरह एक टुकड़ा खाते थे और दिन-भर काम करते थे।  जाना ही नहीं कि लड़कपन और जवानी कैसी होती है
धनिया और भी तेज़ हुई -- ज़बान सँभाल, नहीं जीभ खींच लूँगी।  राच्छसिन तेरी औरत होगी
दातादीन ने टोका -- इतना कटु-वचन क्यों कहती है धनिया? नारी का धरम है कि ग़म खाय
लाला पटेश्वरी पटवारी ने उसका समर्थन किया -- बात का जवाब बात है, गाली नहीं।  तूने लड़कपन में उसे पाला-पोसा; लेकिन यह क्यों भूल जाती है कि उसकी जायदाद तेरे हाथ में थी? धनिया ने समझा, सब-के-सब मिलकर मुझे नीचा दिखाना चाहते हैं।  चौमुख लड़ाई लड़ने के लिए तैयार हो गयी -- अच्छा, रहने दो लाला! मैं सबको पहचानती हूँ
दुलारी सहुआइन ने आग पर घी डाला -- बाक़ी बड़ी गाल-दराज़ औरत है भाई! मरद के मुँह लगती है।  होरी ही जैसा मरद है कि इसका निबाह होता है।  दूसरा मरद होता तो एक दिन न पटती।  अगर हीरा इस समय ज़रा नर्म हो जाता, तो उसकी जीत हो जाती; लेकिन ये गालियाँ सुनकर आपे से बाहर हो गया।  औरों को अपने पक्ष में देखकर वह कुछ शेर हो रहा था
पाँसा पलट गया।  होरी का ख़ून खौल उठा।  बारूद में जैसे चिनगारी पड़ गयी हो।  आगे आकर बोला -- अच्छा बस, अब चुप हो जाओ हीरा, अब नहीं सुना जाता
चारों ओर से हीरा पर बौछार पड़ने लगी।  दातादीन ने निर्लज्ज कहा, पटेश्वरी ने गुंडा बनाया, झिंगुरीसिंह ने शैतान की उपाधि दी।  दुलारी सहुआइन ने कपूत कहा।  एक उद्दंड शब्द ने धनिया का पल्ला हल्का कर दिया था।  दूसरे उग्र शब्द ने हीरा को गच्चे में डाल दिया।  उस पर होरी के संयत वाक्य ने रही-सही कसर भी पूरी कर दी।  हीरा सँभल गया।  सारा गाँव उसके विरुद्ध हो गया।  अब चुप रहने में ही उसकी कुशल है

धनिया ज़मीन पर बैठ गयी और आर्त स्वर में बोली -- अब तो इसके जूते खा के जाऊँगी
यों विलाप करके उसने अपने क्रोध के साथ होरी के क्रोध को भी क्रियाशील बना डाला।  आग को फूँक-फूँक कर उसमें ज्वाला पैदा कर दी।  हीरा पराजित-सा पीछे हट गया
होरी ने दौड़कर उसका हाथ पकड़ लिया और घसीटता हुआ घर ले चला


उधर गोबर खाना खाकर अहिराने में पहुँचा।  आज झुनिया से उसकी बहुत-सी बातें हुई थीं।  जब वह गाय लेकर चला था, तो झुनिया आधे रास्ते तक उसके साथ आयी थी।  गोबर अकेला गाय को कैसे ले जाता।  अपरिचित व्यक्ति के साथ जाने में उसे आपत्ति होना स्वाभाविक था।  कुछ दूर चलने के बाद झुनिया ने गोबर को मर्मभरी आँखों से देखकर कहा -- अब तुम काहे को यहाँ कभी आओगे।  एक दिन पहले तक गोबर कुमार था।  गाँव में जितनी युवतियाँ थीं, वह या तो उसकी बहनें थीं या भाभियाँ।  बहनों से तो कोई छेड़छाड़ हो ही क्या सकती थी, भाभियाँ अलबत्ता कभी-कभी उससे ठठोली किया करती थीं, लेकिन वह केवल सरल विनोद होता था
गोबर ने आवरण-हीन रसिकता के साथ कहा -- अगर भिक्षुक को भीख मिलने की आसा हो, तो वह दिन-भर और रात-भर दाता के द्वार पर खड़ा रहे।  झुनिया ने कटाक्ष करके कहा -- तो यह कहो तुम भी मतलब के यार हो।  गोबर की धमनियों का रक्त प्रबल हो उठा
झुनिया और गहरे पानी में उतरी -- भिक्षुक जब तक दस द्वारे न जाय, उसका पेट कैसे भरेगा।  मैं ऐसे भिक्षुकों को मुँह नहीं लगाती।  ऐसे तो गली-गली मिलते हैं।  फिर भिक्षुक देता क्या है, असीस! असीसों से तो किसी का पेट नहीं भरता।  मन्द-बुद्धि गोबर झुनिया का आशय न समझ सका।  झुनिया छोटी-सी थी तभी से ग्राहकों के घर दूध लेकर जाया करती थी।  ससुराल में उसे ग्राहकों के घर दूध पहुँचाना पड़ता था।  आजकल भी दही बेचने का भार उसी पर था।  उसे तरह-तरह के मनुष्यों से साबिक़ा पड़ चुका था
झुनिया ने सदय भाव से उसकी ओर ताका।  कितना भोला है, कुछ समझता ही नहीं।  ' भिक्षुक को एक द्वार पर भरपेट कहाँ मिलता है

' तुम्हारे पास कुछ नहीं है? मैं तो समझती हूँ, मेरे लिए तुम्हारे पास जो कुछ है, वह बड़े-बड़े लखपतियों के पास नहीं है
गोबर उसे चकित नेत्रों से देखने लगा।  झुनिया ने फिर कहा -- और जानते हो, दाम क्या देना होगा? मेरा होकर रहना पड़ेगा।  फिर किसी के सामने हाथ फैलाये देखूँगी, तो घर से निकाल दूँगी।  गोबर को जैसे अँधेरे में टटोलते हुए इच्छित वस्तु मिल गयी।  एक विचित्र भय-मिश्रित आनन्द से उसका रोम-रोम पुलकित हो उठा।  लेकिन यह कैसे होगा? झुनिया को रख ले, तो रखेली को लेकर घर में रहेगा कैसे।  बिरादरी का झंझट जो है।  सारा गाँव काँव-काँव करने लगेगा।  सभी दुसमन हो जायँगे।  अम्माँ तो इसे घर में घुसने भी न देगी।  लेकिन जब स्त्री होकर यह नहीं डरती, तो पुरुष होकर वह क्यों डरे।  बहुत होगा, लोग उसे अलग कर देंगे।  वह अलग ही रहेगा।  झुनिया जैसी औरत गाँव में दूसरी कौन है? कितनी समझदारी की बातें करती है।  क्या जानती नहीं कि मैं उसके जोग नहीं हूँ।  फिर भी मुझसे प्रेम करती है।  मेरी होने को राज़ी है।  गाँववाले निकाल देंगे, तो क्या संसार में दूसरा गाँव ही नहीं है? और गाँव क्यों छोड़े? मातादीन ने चमारिन बैठा ली, तो किसी ने क्या कर लिया

' तुम जान भी चाहो, तो दे दूँ

' तुम समझा दो न
' जान देने का अरथ है, साथ रहकर निबाह करना।  एक बार हाथ पकड़कर उमिर भर निबाह करते रहना, चाहे दुनिया कुछ कहे, चाहे माँ-बाप, भाई-बन्द, घर-द्वार सब कुछ छोड़ना पड़े।  मुँह से जान देनेवाले बहुतों को देख चुकी।  भौरों की भाँति फूल का रस लेकर उड़ जाते हैं।  तुम भी वैसे ही न उड़ जाओगे? ' बर के एक हाथ में गाय की पगहिया थी।  दूसरे हाथ से उसने झुनिया का हाथ पकड़ लिया
' ख़ूब याद रखूँगा झूना और मरते दम तक निबाहूँगा

झुनिया अविश्वास-भरी मुस्कान से बोली -- इसी तरह तो सब कहते हैं गोबर! बल्कि इससे भी मीठे, चिकने शब्दों में।  अगर मन में कपट हो, मुझे बता दो।  सचेत हो जाऊँ।  ऐसों को मन नहीं देती।  उनसे तो ख़ाली हँस-बोल लेने का नाता रखती हूँ।  बरसों से दूध लेकर बाज़ार जाती हूँ।  एक-से-एक बाबू, महाजन, ठाकुर, वकील, अमले, अफ़सर अपना रसियापन दिखाकर मुझे फँसा लेना चाहते हैं।  कोई छाती पर हाथ रखकर कहता है, झुनिया, तरसा मत; कोई मुझे रसीली, नसीली चितवन से घूरता है, मानो मारे प्रेम के बेहोश हो गया है, कोई रुपए दिखाता है, कोई गहने।  सब मेरी ग़ुलामी करने को तैयार रहते हैं, उमिर भर, बल्कि उस जनम में भी, लेकिन मैं उन सबों की नस पहचानती हूँ।  सब-के-सब भौंरे रस लेकर उड़ जानेवाले।  मैं भी उन्हें ललचाती हूँ, तिरछी नज़रों से देखती हूँ, मुसकराती हूँ।  वह मुझे गधी बनाते हैं, मैं उन्हें उल्लू बनाती हूँ।  मैं मर जाऊँ, तो उनकी आँखों में आँसू न आयेगा।  वह मर जायँ, तो मैं कहूँगी, अच्छा हुआ, निगोड़ा मर गया।  मैं तो जिसकी हो जाऊँगी, उसकी जनम-भर के लिए हो जाऊँगी, सुख में, दुःख में, सम्पत में, बिपत में, उसके साथ रहूँगी।  हरजाई नहीं हूँ कि सबसे हँसती-बोलती फिरूँ।  न रुपए की भूखी हूँ, न गहने-कपड़े की।  बस भले आदमी का संग चाहती हूँ, जो मुझे अपना समझे और जिसे मैं भी अपना समझूँ।  एक पण्डित जी बहुत तिलक-मुद्रा लगाते हैं।  आध सेर दूध लेते हैं।  एक दिन उनकी घरवाली कहीं नेवते में गयी थी।  मुझे क्या मालूम।  और दिनों की तरह दूध लिये भीतर चली गयी।  वहाँ पुकारती हूँ, बहूजी, बहूजी! कोई बोलता ही नहीं।  इतने में देखती हूँ तो पण्डितजी बाहर के किवाड़ बन्द किये चले आ रहे हैं।  मैं समझ गयी इसकी नीयत ख़राब है।  मैंने डाँटकर पूछा -- तुमने किवाड़ क्यों बन्द कर लिये? क्या बहूजी कहीं गयी हैं? घर में सन्नाटा क्यों है? उसने कहा -- वह एक नेवते में गयी हैं; और मेरी ओर दो पग और बढ़ आया।  मैंने कहा -- तुम्हें दूध लेना हो तो लो, नहीं मैं जाती हूँ।  बोला -- आज तो तुम यहाँ से न जाने पाओगी झूनी रानी, रोज़-रोज़ कलेजे पर छुरी चलाकर भाग जाती हो, आज मेरे हाथ से न बचोगी।  तुमसे सच कहती हूँ, गोबर, मेरे रोएँ खड़े हो गये।  गोबर आवेश में बोला -- मैं बच्चा को देख पाऊँ, तो खोदकर ज़मीन में गाड़ दूँ।  ख़ून चूस लूँ।  तुम मुझे दिखा तो देना।  ' सुनो तो, ऐसों का मुँह तोड़ने के लिए मैं ही काफ़ी हूँ।  मेरी छाती धक-धक करने लगी।  यह कुछ बदमासी कर बैठे, तो क्या करूँगी।  कोई चिल्लाना भी तो न सुनेगा; लेकिन मन में यह निश्चय न कर लिया था कि मेरी देह छुई, तो दूध की भरी हाँड़ी उसके मुँह पर पटक दूँगी।  बला से चार-पाँच सेर दूध जायगा, बचा को याद तो हो जायगी।  कलेजा मज़बूत करके बोली -- इस फेर में न रहना पण्डितजी! मैं अहीर की लड़की हूँ।  मूँछ का एक-एक बाल चुनवा लूँगी।  यही लिखा है तुम्हारे पोथी-पत्रे में कि दूसरों की बहू-बेटी को अपने घर में बन्द करके बेईज़्ज़त करो।  इसीलिए तिलक-मुद्रा का जाल बिछाये बैठे हो? लगा हाथ जोड़ने, पैरों पड़ने -- एक प्रेमी का मन रख दोगी, तो तुम्हारा क्या बिगड़ जायगा, झूना रानी! कभी-कभी ग़रीबों पर दया किया करो, नहीं भगवान् पूछेंगे, मैंने तुम्हें इतना रूपधन दिया था, तुमने उससे एक ब्राह्मण का उपकार भी नहीं किया, तो क्या जवाब दोगी? बोले, मैं विप्र हूँ, रुपए-पैसे का दान तो रोज़ ही पाता हूँ, आज रूप का दान दे दो।  ' मैंने यों ही उसका मन परखने को कह दिया, मैं पचास रुपए लूँगी।  सच कहती हूँ गोबर, तुरन्त कोठरी में गया और दस-दस के पाँच नोट निकालकर मेरे हाथों में देने लगा और जब मैंने नोट ज़मीन पर गिरा दिये और द्वार की ओर चली, तो उसने मेरा हाथ पकड़ लिया।  मैं तो पहले ही से तैयार थी।  हाँड़ी उसके मुँह पर दे मारी।  सिर से पाँव तक सराबोर हो गया।  चोट भी ख़ूब लगी।  सिर पकड़कर बैठ गया और लगा हाय-हाय करने।  मैंने देखा, अब यह कुछ नहीं कर सकता, तो पीठ में दो लातें जमा दीं और किवाड़ खोलकर भागी।  ' गोबर ठट्ठा मारकर बोला -- बहुत अच्छा किया तुमने।  दूध से नहा गया होगा।  तिलक-मुद्रा भी धुल गयी होगी।  मूँछें भी क्यों न उखाड़ लीं? ' दूसरे दिन मैं फिर उसके घर गयी।  उसकी घरवाली आ गयी थी।  अपने बैठक में सिर में पट्टी बाँधे पड़ा था।  मैंने कहा -- कहो तो कल की तुम्हारी करतूत खोल दूँ पण्डित ! लगा हाथ जोड़ने।  मैंने कहा -- अच्छा थूककर चाटो, तो छोड़ दूँ।  सिर ज़मीन पर रगड़कर कहने लगा -- अब मेरी इज़्ज़त तुम्हारे हाथ है झूना, यही समझ लो कि पण्डिताइन मुझे जीता न छोड़ेंगी।  मुझे भी उस पर दया आ गयी।  ' गोबर को उसकी दया बुरी लगी -- यह तुमने क्या किया? उसकी औरत से जाकर कह क्यों नहीं दिया? जूतों से पीटती।  ऐसे पाखण्डियों पर दया न करनी चाहिए।  तुम मुझे कल उनकी सूरत दिखा दो, फिर देखना कैसी मरम्मत करता हूँ।  झुनिया ने उसके अर्ध-विकसित यौवन को देखकर कहा -- तुम उसे न पाओगे।  ख़ासा देव है।  मुफ़्त का माल उड़ाता है कि नहीं।  गोबर अपने यौवन का यह तिरस्कार कैसे सहता।  डींग मारकर बोला -- मोटे होने से क्या होता है।  यहाँ फ़ौलाद की हड्डियाँ हैं।  तीन सौ डंड रोज़ मारता हूँ।  दूध-घी नहीं मिलता, नहीं अब तक सीना यों निकल आया होता।  यह कहकर उसने छाती फैला कर दिखायी।  झुनिया ने आश्वस्त आँखों से देखा -- अच्छा, कभी दिखा दूँगी।  लेकिन यहाँ तो सभी एक-से हैं, तुम किस-किस की मरम्मत करोगे।  न जाने मरदों की क्या आदत है कि जहाँ कोई जवान, सुन्दर औरत देखी और बस लगे घूरने, छाती पीटने।  और यह जो बड़े आदमी कहलाते हैं, ये तो निरे लम्पट होते हैं।  फिर मैं तो कोई सुन्दरी नहीं हूँ ... ।  गोबर ने आपत्ति की -- तुम! तुम्हें देखकर तो यही जी चाहता है कि कलेजे में बिठा लें।  झुनिया ने उसकी पीठ में हलका-सा घूँसा जमाया -- लगे औरों की तरह तुम भी चापलूसी करने।  मैं जैसी कुछ हूँ, वह मैं जानती हूँ।  मगर इन लोगों को तो जवान मिल जाय।  घड़ी-भर मन बहलाने को और क्या चाहिये।  गुन तो आदमी उसमें देखता है, जिसके साथ जनम-भर निबाह करना हो।  सुनती भी हूँ और देखती भी हूँ, आजकल बड़े घरों की विचित्र लीला है
