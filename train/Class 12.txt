
सूरदास की झोंपड़ी प्रेमचंद के उपन्यास रंगभूमि का एक अंश है।  एक दृष्टिहीन व्यक्ति जितना बेबस और लाचार जीवन जीने को अभिशप्त होता है, सूरदास का चरित्र ठीक इसके विपरीत है

भैरों की पत्नी सुभागी भैरों की मार के डर से सूरदास की झोंपड़ी में छिप जाती है और सुभागी को मारने भैरों सूरदास की झोंपड़ी में घुस जाता है, किंतु सूरदास के हस्तक्षेप से वह उसे मार नहीं पाता।  इस घटना को लेकर पूरे मुहल्ले में सूरदास की बदनामी होती है।  जगधर और भैरों तथा अन्य लोग उसके चरित्र पर प्रश्न उठाते हैं।  इस घटना से उसे इतनी आत्मग्लानि हुई कि वह फूट-फूटकर रोया।  भैरों को उकसाने और भड़काने में जगधर की प्रमुख भूमिका रही।  उसे ईर्ष्या इस बात की थी कि सूरदास चैन से रहता है, खाता-पीता है, उसके चेहरे पर निराशा नहीं झलकती, जबकि जगधर को खाने-कमाने के लाले पड़े हुए हैं।  भैरों की बहुरिया सुभागी पर जगधर नज़र भी रखता था

सूरदास के चरित्र की विशेषता यह है कि झोंपड़ी के जला दिए जाने के बावजूद वह किसी से प्रतिशोध लेने में विश्वास नहीं करता बल्कि पुनर्निर्माण में विश्वास करता है


रात के दो बजे होंगे कि अकस्मात् सूरदास की झोंपड़ी से ज्वाला उठी।  लोग अपने-अपने द्वारों पर सो रहे थे।  निद्रावस्था में भी उपचेतना जागती रहती है।  दम-के-दम में सैकड़ों आदमी जमा हो गए।  आसमान पर लाली छाई हुई थी, ज्वालाएँ लपक-लपककर आकाश की ओर दौड़ने लगीं

सहसा सूरदास दौड़ा हुआ आया और चुपचाप ज्वाला के प्रकाश में खड़ा हो गया



बजरंगी – अब तो अंदर-बाहर सब एक हो गया है







नायकराम – चूल्हा ठंडा किया होता, तो दुश्मनों का कलेजा कैसे ठंडा होता

जगधर – पंडाजी, मेरा लड़का काम न आए, अगर मुझे कुछ भी मालूम हो

नायकराम – मैं जानता हूँ जिसने लगाई है

ठाकुरदीन – तुम क्या बिगाड़ोगे, भगवान आप ही बिगाड़ देंगे

जगधर – जिसके मन में इतनी खुटाई हो, भगवान उसका सत्यानाश कर दें

सूरदास – अब तो लपट नहीं आती

बजरंगी – हाँ, फूस जल गया, अब धरन जल रही है



नायकराम – अंदर तो जा सकते हो; पर बाहर नहीं निकल सकते



थोड़ी देर में रही-सही आग भी बुझ गई।  कुशल यह हुई कि और किसी के घर में आग न लगी।  सब लोग इस दुर्घटना पर आलोचनाएँ करते हुए विदा हुए।  सन्नाटा छा गया
छोटी सी पोटली में उसका, उसके पितरों का और उसके नामलेवा का उद्धार संचित था।  यही उसके लोक और परलोक, उसकी दीन-दुनिया का आशा-दीपक थी।  उसने सोचा–पोटली के साथ रुपये थोड़े ही जल गए होंगे? अगर रुपये पिघल भी गए होंगे, तो चाँदी कहाँ जाएगी? क्या जानता था कि आज यह विपत्ति आनेवाली है, नहीं तो यहीं न सोता! पहले तो कोई झोंपड़ी के पास आता ही न और अगर आग लगाता भी, तो पोटली को पहले ही निकाल लेता
खा लिया होता, तो कुछ तस्कीन होती।  क्या सोचता था और क्या हुआ! गया जाकर पितरों को पिंडा देने का इरादा किया था।  अब उनसे कैसे गला छूटेगा? सोचता था, कहीं मिठुआ की सगाई ठहर जाए, तो कर डालूँ।  बहू घर में आ जाए, तो एक रोटी खाने को मिले! अपने हाथों ठोंक-ठोंककर खाते एक जुग बीत गया

उस समय तक राख ठंडी हो चुकी थी।  सूरदास अटकल से द्वार की ओर झोंपड़े में घुसा; पर दो-तीन पग के बाद एकाएक पाँव भूबल में पड़ गया।  ऊपर राख थी, लेकिन नीचे आग।  तुरंत पाँव खींच लिया और अपनी लकड़ी से राख को उलटने-पलटने लगा, जिससे नीचे की आग भी जल्द राख हो जाए।  आध घंटे में उसने सारी राख नीचे से ऊपर कर दी, और तब फिर डरते-डरते राख में पैर रखा।  राख गरम थी, पर असह्य न थी।  उसने उसी जगह की सीध में राख को टटोलना शुरू किया, जहाँ छप्पर में पोटली रखी थी।  उसका दिल धड़क रहा था।  उसे विश्वास था कि रुपये मिलें या न मिलें, पर चाँदी तो कहीं गई ही नहीं।  सहसा वह उछल पड़ा, कोई भारी चीज़ हाथ लगी।  उठा लिया; पर टटोलकर देखा, तो मालूम हुआ ईंट का टुकड़ा है।  फिर टटोलने लगा, जैसे कोई आदमी पानी में मछलियाँ टटोले।  कोई चीज़ हाथ न लगी

तड़का हो गया, सूरदास अब राख के ढेर को बटोरकर एक जगह कर रहा था






नहीं जानता

सूरदास – अब तो जो कुछ होना था, हो चुका

जगधर – इसी से तुम्हें चिता दिया कि कहीं सुभे में मैं भी न मारा जाऊँ

सूरदास – तुम्हारी तरफ से मेरा दिल साफ है

जगधर को भैरों की बातों से अब यह विश्वास हो गया कि यह उसी की शरारत है।  उसने सूरदास को रुलाने की बात कही थी।  उस धमकी को इस तरह पूरा किया

जगधर – सब लोग तुम्हारे ऊपर सुभा करते हैं
कानों से सुनी

भैरों – यहाँ एेसी धमकियों की परवा नहीं है



भैरों – हाँ, चुपके से एक दियासलाई लगा दी

जगधर – मैं कुछ-कुछ पहले ही समझ गया था पर यह तुमने बुरा किया



यह कहकर उसने एक थैली दिखाई, जिसका रंग धुएँ से काला हो गया था

भैरों – यह सुभागी को बहका ले जाने का जरीबाना है



भैरों – उसी झोंपड़े में।  बड़े जतन से धरन की आड़ में रखे हुए थे।  पाजी रोज राहगीरों को ठग-ठगकर पैसे लाता था और इसी थैली में रखता था।  मैंने गिने हैं।  पाँच सौ से ऊपर हैं।  न जाने कैसे इतने रुपये जमा हो गए।  बच्चू को इन्हीं रुपयों की गरमी थी

जगधर – मेरी तो सलाह है कि रुपये उसे लौटा दो।  बड़ी मसक्कत की कमाई है

जगधर दिल का खोटा आदमी नहीं था; पर इस समय उसने यह सलाह उसे नेकनीयती से नहीं, हसद से दी थी।  उसे यह असह्य था कि भैरों के हाथ इतने रुपये लग जाएँ
बोला–मुझे अच्छी तरह हजम हो जाएगी।  हाथ में आए हुए रुपये को नहीं लौटा सकता

जगधर – पुलिस सब खा जाएगी

भैरों – सूरे पुलिस में न जाएगा

जगधर – गरीब की हाय बड़ी जानलेवा होती है

भैरों – वह गरीब है! अंधा होने से ही गरीब हो गया? जो आदमी दूसरों की औरतों पर डोरे डाले, जिसके पास सैकड़ों रुपये जमा हों, जो दूसरों को रुपये उधार देता हो, वह गरीब है? गरीब जो कहो, तो हम-तुम हैं।  घर में ढूँढ़ आओ, एक पूरा रुपया न निकलेगा।  एेसे पापियों को गरीब नहीं कहते।  अब भी मेरे दिल का काँटा नहीं निकला

जगधर का मन आज खोंचा लेकर गलियों का चक्कर लगाने में न लगा।  छाती पर साँप लोट रहा था–इसे दम-के-दम में इतने रुपये मिल गए, अब मौज उड़ाएगा।  तकदीर इस तरह खुलती है।  यहाँ कभी पड़ा हुआ पैसा भी न मिला।  पाप-पुन्न की कोई बात नहीं।  मैं ही कौन दिनभर पुन्न किया करता हूँ? दमड़ी-छदाम-कौड़ियों के लिए टेनी मारता हूँ! बाट खोटे रखता हूँ, तेल की मिठाई को घी की कहकर बेचता हूँ।  ईमान गँवाने पर भी कुछ नहीं लगता

जगधर के मन में ईर्ष्या का अंकुर जमा।  वह भैरों के घर से लौटा तो देखा कि सूरदास राख को बटोरकर उसे आटे की भाँति गूँथ रहा है

सूरदास – कुछ नहीं



सूरदास चौंका।  क्या इसीलिए भैरों आया था? जरूर यही बात है

लेकिन अंधे भिखारी के लिए दरिद्रता इतनी लज्जा की बात नहीं है, जितना धन।  सूरदास जगधर से अपनी आर्थिक हानि को गुप्त रखना चाहता था।  वह गया जाकर पिंडदान करना चाहता था, मिठुआ का ब्याह करना चाहता था, कुआँ बनवाना चाहता था, किंतु इस ढंग से कि लोगों को आश्चर्य हो कि इसके पास रुपये कहाँ से आए, लोग यही समझें कि भगवान दीनजनों की सहायता करते हैं

जगधर – मुझसे उड़ते हो? भैरों मुझसे स्वयं कह रहा था कि झोंपड़े में धरन के ऊपर यह थैली मिली

सूरदास – वह तुमसे हँसी करता होगा

इतने में सुभागी वहाँ आ पहुँची।  रातभर मंदिर के पिछवाड़े अमरूद के बाग में छिपी बैठी थी।  वह जानती थी, आग भैरों ने लगाई है।  भैरों ने उस पर जो कलंक लगाया था, उसकी उसे विशेष चिंता न थी क्योंकि वह जानती थी किसी को इस पर विश्वास न आएगा।  लेकिन मेरे कारण सूरदास का यों सर्वनाश हो जाए, इसका उसे बड़ा दुःख था।  वह इस समय उसको तस्कीन देने आई थी।  जगधर को वहाँ खड़े देखा, तो झिझकी

वह पीछे लौटना ही चाहती थी कि जगधर ने पुकारा–सुभागी, कहाँ जाती है? देखी अपने खसम की करतूत, बेचारे सूरदास को कहीं का न रखा

सुभागी ने समझा, मुझे झाँसा दे रहा है।  मेरे पेट की थाह लेने के लिए यह जाल फेंका है

जगधर – हाँ, यही मेरा काम है, चोरी-डाका न सिखाऊँ, तो रोटियाँ क्योंकर चलें...! जब तक समझता था, भला आदमी है, साथ बैठता था, हँसता-बोलता था, लेकिन आज से कभी उसके पास बैठते देखा, तो कान पकड़ लेना।  जो आदमी दूसरों के घर में आग लगाए, गरीबों के रुपये चुरा ले जाए, वह अगर मेरा बेटा भी हो तो उसकी सूरत न देखूँ।  सूरदास ने न जाने कितने जतन से पाँच सौ रुपये बटोरे थे

सूरदास– फिर वही रट लगाए जाते हो

जगधर – सूरे, अगर तुम भरी गंगा में कहो कि मेरे रुपये नहीं हैं, तो मैं न मानूँगा।  मैंने अपनी आँखों से वह थैली देखी है











सुभागी ने सूरदास के चेहरे की तरफ़ अन्वेषण की दृष्टि से देखा।  उसकी उस बीमार की-सी दशा थी, जो अपने प्रियजनों की तस्कीन के लिए अपनी असह्य वेदना को छिपाने का असफल प्रयत्न कर रहा हो

जगधर – मैंने थैली अपनी आँखों से देखी है

सुभागी – अब चाहे वह मुझे मारे या निकाले पर रहूँगी उसी के घर।  कहाँ-कहाँ थैली को छिपाएगा? कभी तो मेरे हाथ लगेगी।  मेरे ही कारण इस पर यह बिपत पड़ी है




सूरदास ने यह बात न सुनी।  वह सोच रहा था–रुपये मैंने ही तो कमाए थे, क्या फिर नहीं कमा सकता? यही न होगा, जो काम इस साल होता, वह कुछ दिनों के बाद होगा।  मेरे रुपये थे ही नहीं, शायद उस जन्म में मैंने भैरों के रुपये चुराए होंगे।  यह उसी का दंड मिला है।  मगर बेचारी सुभागी का अब क्या हाल होगा? भैरों उसे अपने घर में कभी न रखेगा।  बिचारी कहाँ मारी-मारी फिरेगी! यह कलंक भी मेरे सिर लगना था

इन दुःखजनक विचारों से मर्माहत-सा होकर वह रोने लगा

सहसा वह चौंक पड़ा

मिठुआ घीसू के घर से रोता चला आता था, शायद घीसू ने मारा था

सूरदास कहाँ तो नैराश्य, ग्लानि, चिंता और क्षोभ के अपार जल में गोते खा रहा था, कहाँ यह चेतावनी सुनते ही उसे एेसा मालूम हुआ, किसी ने उसका हाथ पकड़कर किनारे पर खड़ा कर दिया।  वाह! मैं तो खेल में रोता हूँ।  कितनी बुरी बात है! लड़के भी खेल में रोना बुरा समझते हैं, रोनेवाले को चिढ़ाते हैं, और मैं खेल में रोता हूँ।  सच्चे खिलाड़ी कभी रोते नहीं, बाज़ी-पर-बाज़ी हारते हैं, चोट-पर-चोट खाते हैं, धक्के-पर-धक्के सहते हैं पर मैदान में डटे रहते हैं, उनकी त्योरियों पर बल नहीं पड़ते

सूरदास उठ खड़ा हुआ, और विजय-गर्व की तरंग में राख के ढेर को दोनों हाथों से उड़ाने लगा

आवेग में हम उद्दिष्ट स्थान से आगे निकल जाते हैं

एक क्षण में मिठुआ, घीसू और मुहल्ले के बीसों लड़के आकर इस भस्म-स्तूप के चारों ओर जमा हो गए और मारे प्रश्नों के सूरदास को परेशान कर दिया।  उसे राख फेंकते देखकर सबों को खेल हाथ आया।  राख की वर्षा होने लगी




सूरदास – दूसरा घर बनाएँगे



सूरदास – तो फिर बनाएँगे



सूरदास – तो हम भी फिर बनाएँगे



सूरदास – तो हम हजार बार बनाएँगे

बालकों को संख्याओं से विशेष रुचि होती है

सूरदास ने उसी बालोचित सरलता से उत्तर दिया–तो हम भी सौ लाख बार बनाएँगे




प्रस्तुत पाठ बिस्कोहर की माटी विश्वनाथ त्रिपाठी की आत्मकथा नंगातलाई का गाँव का एक अंश है।  आत्मकथात्मक शैली में लिखा गया यह पाठ अपनी अभिव्यंजना में अत्यंत रोचक और पठनीय है

गाँव, शहर की तरह सुविधायुक्त नहीं होते, बल्कि प्रकृति पर अधिक निर्भर रहते हैं।  इस निर्भरता का दूसरा पक्ष प्राकृतिक सौंदर्य भी है जिसे लेखक ने बड़े मनोयोग से जिया और प्रस्तुत किया है।  एक तरफ़ प्राकृतिक संपदा के रूप में अकाल के वक्त खाई जाने वाली कमल ककड़ी का वर्णन है तो दूसरी ओर प्राकृतिक विपदा बाढ़ से बदहाल गाँव की तकलीफ़ों का ज़िक्र है

पूरी कथा के केंद्र में है बिस्कोहर जो लेखक का गाँव है और एक पात्र ‘बिसनाथ’ जो लेखक स्वयं (विश्वनाथ) है।  गरमी, वर्षा और शरद ऋतु में गाँव में होने वाली दिक्कतों का भी लेखक के मन पर प्रभाव पड़ा है जिसका उल्लेख इस रचना में भी दिखाई पड़ता है।  दस वर्ष की उम्र में करीब दस वर्ष बड़ी स्त्री को देखकर मन में उठे-बसे भावों, संवेगों के अमिट प्रभाव व उसकी मार्मिक प्रस्तुति के बीच संवादों की यथावत् आंचलिक प्रस्तुति अनुभव की सत्यता और नैसर्गिकता की द्योतक है








पूरब टोले के पोखर में कमल फूलते।  भोज में हिंदुओं के यहाँ भोजन कमल-पत्र पर परोसा जाता।  कमल-पत्र को पुरइन कहते।  कमल के नाल को भसीण कहते।  आसपास कोई बड़ा कमल-तालाब था–लेंवडी का ताल।  अकाल पड़ने पर लोग उसमें से भसीण (कमल-ककड़ी) खोदकर बड़े-बड़े खाँचों में सर पर लादकर खाने के लिए ले जाते।  कमल-ककड़ी को सामान्यतः अभी भी गाँव में नहीं खाया जाता।  कमल का बीज कमल गट्टा ज़रूर खाया जाता है।  कमल से कहीं ज़्यादा बहार कोइयाँ की थी।  कोइयाँ वही जलपुष्प है जिसे कुमुद कहते हैं।  इसे कोका-बेली भी कहते हैं।  शरद में जहाँ भी गड्ढा और उसमें पानी होता है, कोइयाँ फूल उठती हैं।  रेलवे-लाइन के दोनों ओर प्रायः गड्ढों में पानी भरा रहता है।  आप उत्तर भारत में इसे प्रायः सर्वत्र पाएँगे

और शरद में ही हरसिंगार फूलता है।  पितर-पक्ख (पितृपक्ष) में मालिन दाई घर के दरवाज़े पर हरसिंगार की राशि रख जाती थीं।  रख जाती थीं, तो खड़ी बोली हुई।  गाँव की बोली में ‘कुरइ जात रहीं। ’ बहुत ढेर सारे फूल मानो इकट्ठे ही अनायास उनसे गिर पड़ते थे।  ‘कुरइ देना’ है तो सकर्मक लेकिन सहजता अकर्मक की है।  गाँव में ज्ञात-अज्ञात वनस्पतियों, जल के विविध रूपों और मिट्टी के अनेक वर्णों-आकारों का एक एेसा समस्त वातावरण था जो सजीव था।  बिसनाथ आदि बच्चे उसे छूते, पहचानते, उससे बतियाते थे।  सभी चीज़ें प्रत्येक चीज़ में थीं और प्रत्येक सबमें।  आकाश भी अपने गाँव का ही एक टोला लगता।  चंदा मामा थे।  उसमें एक बुढ़िया थी।  जो बच्चों की दादी की सहेली थी।  माँ आँचल में छिपाकर दूध पिलाती थी

यह बिसनाथ ने बहुत बाद में देखा-समझा।  दिलशाद गार्डन के डियर पार्क में तब बत्तखें होती थीं।  बत्तख अंडा देने को होती तो पानी छोड़कर ज़मीन पर आ जाती।  इसके लिए एक सुरक्षित काँटेदार बाड़ा था।  देखा–एक बत्तख कई अंडों को से रही है।  पंख फुुलाए उन्हें छिपाए है–दुनिया से बचाए है।  एक कौवा थोड़ी दूर ताक में।  बत्तख की चोंच सख्त होती है

किसने दी बिसनाथ की माँ और बत्तख की माँ को इतनी ममता? जैसे पानी बहता है, हवा चलती है, वैसे ही माँ में बच्चे की ममता-प्रकृति में ही सब कुछ है




होगा कोई महान निहित उद्देश्य, प्रयोजन! लेकिन अभी तो ‘बुश-ब्लेयर’ ने इराक फतह किया है

बिसनाथ पर अत्याचार हो गया।  जब वह दूध पीनेवाले ही थे कि छोटा भाई आ गया।  बिसनाथ दूध कटहा हो गए।  उनका दूध कट गया।  माँ के दूध पर छोटे भाई का कब्ज़ा हो गया।  छोटा भाई हुमक-हुमककर अम्माँ का दूध पीता और बिसनाथ गाय का बेस्वाद दूध।  कसेरिन दाई पड़ोस में रहती थीं।  बिसनाथ को उन्होंने ही पाला-पोसा।  सूई की डोरी से बनी हुई कथरी सुजनी कहलाती है

फूलों की बात हो रही थी–कमल, कोइयाँ, हरसिंगार की।  लेकिन ये तो फूल हैं और फूल कहे जाते हैं।  एेसे कितने फूल थे जिनकी चर्चा फूलों के रूप में नहीं होती, और हैं वे असली फूल–तोरी, लौकी, भिंडी, भटकटैया, इमली, अमरूद, कदंब, बैंगन, कोंहड़ा (काशीफल), शरीफ़ा, आम के बौर, कटहल, बेल (बेला, चमेली, जूहीवाला बेला नहीं), अरहर, उड़द, चना, मसूर, मटर के फूल, सेमल के फूल।  कदम (कदंब) के फूलों से पेड़ लदबदा जाता।  कृष्ण जी उसी पर झूलते थे–‘झूला पड़ा कदम की डाली,’ ‘नंदक नंद कदंबक तरुतर’।  क्या कदंब और भी देशों में होता है? मुझे तो लगता है कदंब का दुनियाभर में एक ही पेड़ है–बिस्कोहर के पच्छूँ टोला में ताल के पास।  सरसों के फूल का पीला सागर लहराता हुआ





कुटकी फूल खिले







मिर्ची फूल खिले





महुआ फूल खिले



खूब फूल खिलें

घास पात से भरे मेड़ों पर, मैदानों में, तालाब के भीटों पर नाना प्रकार के साँप मिलते थे।  साँप से डर तो लगता था लेकिन वे प्रायः मिलते-दिखते थे।  डोंड़हा और मजगिदवा विषहीन थे।  डोंड़हा को मारा नहीं जाता।  उसे साँपों में वामन जाति का मानते थे।  धामिन भी विषहीन है लेकिन वह लंबी होती है, मुँह से कुश पकड़कर पूँछ से मार दे तो अंग सड़ जाए

अजीब बात है साँपों से भय भी लगता था और हर जगह अवचेतन में डर से ही सही उनकी प्रतीक्षा भी करते थे।  छोटे-छोटे पौधों के बीच में सरसराते हुए साँप को देखना भी भयानक रस हो सकता है।  इसी तरह बिच्छू! साँप के काटे लोग बहुत कम बचते थे।  बिच्छू काटने से दर्द बहुत होता था, कोई मरता नहीं था।  फूलों की गंधों से साँप, महामारी, देवी, चुड़ैल आदि का संबंध जोड़ा जाता था।  गुड़हल का फूल देवी का फूल था।  नीम के फूल और पत्ते चेचक में रोगी के पास रख दिए जाते

खूब गरमी चिलचिलाती पड़ती।  घर में सबको सोता पाकर चुपके से निकल जाते, दुपहरिया का नाच देखते।  गरमी में कभी-कभी लू लगने की घटनाएँ सुनाई पड़तीं।  माँ लू से बचने के लिए धोती या कमीज़ से गाँठ लगाकर प्याज़ बाँध देतीं।  लू लगने की दवा थी कच्चे आम का पन्ना।  भूनकर गुड़ या चीनी में उसका शरबत पीना, देह में लेपना, नहाना

वर्षा एेसे सीधे एकाएक नहीं आती थी।  पहले बादल घिरते–गड़गड़ाहट होती।  पूरा आकाश बादलों से एेसा घिर जाता कि दिन में रात हो जाती।  ‘चढ़ा असाढ़ गगन घन गाजा, घन घमंड गरजत घन घोरा और कंपित-जगम-नीड़ बिहंगम। ’ वर्षा एेसी ऋतु है जिसमें संगीत सबसे ज़्यादा होता है, तबला, मृदंग और सितार का।  जोश ने लिखा है–‘बजा रहा है सितार पानी’ और वर्षा एेसे नहीं–आती हुई दिखलाई पड़ती थी

फिर गंदगी कीचड़, बदबू की लदर-पदर।  बाढ़ आवे, सिवान-खेत-खलिहान पानी से भर जाए तो दिसा-मैदान की भारी तकलीफ़।  जलावन की लकड़ी पहले न इकट्ठा कर ली तो गीली लकड़ी, गीले कंडे से घर धुएँ से भर जाए।  बरसात के बाद बिस्कोहर की धरती, सिवान, आकाश, दिशाएँ, तालाब, बूढ़ी राप्ती नदी निखर उठते थे।  धान के पौधे झूमने लगते थे, भुट्टे, चरी, सनई के पौधे, करेले, खीरे, कांकर, भिंडी, तोरी के पौधे, फिर लताएँ

जाड़े की धूप और चैत की चाँदनी में ज़्यादा फ़र्क नहीं होता।  बरसात की भीगी चाँदनी चमकती तो नहीं लेकिन मधुर और शोभा के भार से दबी ज़्यादा होती है।  वैसे ही बिस्कोहर की वह औरत।  पहली बार उसे बढ़नी में एक रिश्तेदार के यहाँ देखा।  बिसनाथ की उमर उससे काफ़ी कम है–ताज्जुब नहीं दस बरस कम हो, बिसनाथ दस से ज़्यादा के नहीं थे।  देखा तो लगा चाँदनी रात में, बरसात की चाँदनी रात में जूही की खुशबू आ रही है।  बिस्कोहर में उन दिनों बिसनाथ संतोषी भइया के घर बहुत जाते थे।  उनके आँगन में जूही लगी थी।  उसकी खुशबू प्राणों में बसी रहती थी।  यों भी चाँदनी में सफ़ेद फूल एेसे लगते हैं मानो पेड़ों, लताओं पर चाँदनी ही फूल के रूप में दिखाई पड़ रही हो।  चाँदनी भी प्रकृति, फूल भी प्रकृति और खुशबू भी प्रकृति

"जाइ देव बिसनाथ बाबू, उनसे तौ हमार कब्बों ठीक से भेंटौ नाहीं भई

बिसनाथ मान ही नहीं सकते कि बिस्कोहर से अच्छा कोई गाँव हो सकता है और बिस्कोहर से ज़्यादा सुंदर कहीं की औरत हो सकती है

बिसनाथ को अपनी माँ के पेट का रंग हल्दी मिलाकर बनाई गई पूड़ी का रंग लगता–गंध दूध की।  पिता के कुर्ते को ज़रूर सूँघते।  उसमें पसीने की बू बहुत अच्छी लगती।  नारी शरीर से उन्हें बिस्कोहर की ही फसलों, वनस्पतियों की उत्कट गंध आती है।  तालाब की चिकनी मिट्टी की गंध गेहूँ, भुट्टा, खीरा की गंध या पुआल की होती है...।  फूले हुए नीम की गंध को नारी-शरीर या शृंगार से कभी नहीं जोड़ सकते।  वह गंध मादक, गंभीर और असीमित की ओर ले जानेवाली होती है।  संगीत, गंध, बच्चे–बिसनाथ के लिए सबसे बड़े सेतु हैं काल, इतिहास को पार करने के।  बड़े गुलाम अली खाँ साहब ने एक पहाड़ी ठुमरी गाई है–अब तो आओ साजन–सुनें अकेले में या याद करें इस ठुमरी को तो रुलाई आती है और वही औरत इसमें व्याकुल नज़र आती है

इस स्मृति के साथ मृत्यु का बोध अजीब तौर पर जुड़ा हुआ है

प्रभाष जोशी का अपना मालवा–खाऊ-उजाड़ू सभ्यता में पाठ जनसत्ता, 1 अक्टूबर 2006 के कागद कारे स्तंभ से लिया गया है।  इस पाठ में लेखक ने मालवा प्रदेश की मिट्टी, वर्षा, नदियों की स्थिति, उद्गम एवं विस्तार तथा वहाँ के जनजीवन एवं संस्कृति को चित्रित किया है।  पहले के मालवा ‘मालव धरती गहन गंभीर, डग-डग रोटी पग-पग नीर’ की अब के मालवा ‘नदी नाले सूख गए, पग-पग नीर वाला मालवा सूखा हो गया’ से तुलना की है।  जो मालवा अपनी सुख-समृद्धि एवं संपन्नता के लिए विख्यात था वही अब खाऊ-उजाड़ू सभ्यता में फँसकर उलझ गया है

लेखक की पर्यावरण संबंधी चिंता सिर्फ़ मालवा तक सीमित न होकर सार्वभौमिक हो गई है।  अमेरिका की खाऊ-उजाड़ू जीवन पद्धति ने दुनिया को इतना प्रभावित किया है कि हम अपनी जीवन पद्धति, संस्कृति, सभ्यता तथा अपनी धरती को उजाड़ने में लगे हुए हैं।  इस बहाने लेखक ने खाऊ-उजाड़ू जीवन पद्धति के द्वारा पर्यावरणीय विनाश की पूरी तसवीर खींची है जिससे मालवा भी नहीं बच सका है।  आधुनिक औद्योगिक विकास ने हमें अपनी जड़-ज़मीन से अलग कर दिया है

उगते सूरज की निथरी कोमल धूप राजस्थान में रह गई।  मालवा लगा तो आसमान बादलों से छाया हुआ था।  काले भूरे बादल।  थोड़ी देर में लगने लगा कि चौमासा अभी गया नहीं है।  जहाँ-जहाँ भी पानी भरा हुआ रह सकता था लबालब भरा हुआ था, मटमैला बरसाती पानी

नवरात्रि की पहली सुबह थी।  मालवा में घट-स्थापना की तैयारी।  गोबर से घर-आँगन लीपने और मानाजी के ओटले को रंगोली से सजाने की सुबह।  बहू-बेटियों के नहाने-धोने और सजकर त्योहार मनाने में लगने की घड़ी।  लेकिन आसमान तो घऊँ-घऊँ कर रहा था।  रास्ते में छोटे स्टेशनों पर महिलाओं की ही भीड़ थी।  मैं, उजली-चटक धूप, लहलहाती ज्वार–बाजरे और सोयाबीन की फसलें, पीले फूलोंवाली फैलती बेलें और दमकते घर-आँगन देखने आया था

नागदा स्टेशन पर मीणा जी बिना चीनी की चाय पिलाते हैं।  सारे ज़रूरी समाचार भी देते हैं।  गई रात क्वालालंपुर में भारत के हारने से दुःखी थे।  पूछने पर ही मौसम और खेती पर आए, "हाँ, अबकी पानी भोत गिर्यो।  किसान कै कि हमारी सोयाबीन की फसल तो गली गई।  पण अब गेहूँ-चना अच्छा होयगा। " सार में उनने कहा और दुकान में लग गए।  चाय और भजिया उनने अच्छा बनवा के दिया था।  हम मियाँ-बीवी मज़े में खाते-पीते उज्जैन पहुँच गए

अब मालवा में वैसा पानी नहीं गिरता जैसा गिरा करता था।  इसलिए पहले का औसत पानी भी गिरे तो लोगों को लगता है कि ज़्यादा गिर गया।  इस बार भी बरसात वही चालीस इंच गिरी है।  कहीं ज़्यादा है कहीं थोड़ी कम
नदी-नालों को बहते और फसलों को लहराते देखो तो क्या गज़ब की विपुलता की आश्वस्ति मिलती है! खूब मनाओ दसेरा-दिवाली

इंदौर उतरते ही गाड़ी में सामान रखते दव्वा को कहा कि अपने को सब नदियाँ, सारे तालाब, सारे ताल-तलैया और जलाशय देखने हैं



नी यार पेले माता बिठायंगा

माता तो बैठ गई, आरती भी हो गई ताऊजी, एक बजनेवाला है

बाद में पाया कि उमर भी अब सत्तर की हो जाएगी।  पहाड़ चढ़े नहीं जाएँगे।  नदी-नाले पार नहीं होंगे।  सूखती सुनहरी घास बुलाएगी लेकिन उस पर लेटकर रड़का नहीं जा सकेगा।  मन से तो किशोर हो सकते हो।  शरीर फिर वैसा फुर्तीला, लचीला और गर्वीला नहीं हो सकता

इस त्रासदायी प्रतीति के बावजूद दो जगहों से नर्मदा देखी।  ओंकारेश्वर में उस पार से।  सामने सीमेंट कंक्रीट का विशाल राक्षसी बाँध उस पर बनाया जा रहा है।  शायद इसीलिए वह चिढ़ती और तिनतिन-फिनफिन करती बह रही थी।  मटमैली, कहीं छिछली अपने तल के पत्थर दिखाती, कहीं गहरी अथाह।  वे बड़ी-बड़ी नावें वहाँ नहीं थीं।  शायद पूर में बहने से बचाकर कहीं रख दी गई थीं

नेमावर के पास बजवाड़ा में नर्मदा शांत, गंभीर और भरी-पूरी थी।  शाम हो जाने पर भी जैसे अपने अंदर के मंदे उजाले से गमक रही थी।  चवथ का चाँद उस पर लटका हुआ था।  मिट्टी की ऊँची कगार पर पेड़ों के बीच बैठे हुए हम चुपचाप उसे प्रणाम कर रहे थे

रातभर हम उसके किनारे ही सोए।  सबेरे उठकर फिर जैसे उसके नमन में उसके किनारे बैठे।  अब वह शांत बह रही थी।  अपन घाट नीचे नर्मदा किनारे के लोग।  भेन जी गंगा किनारे की।  हम नदी को नदी नहीं माँ मानते हैं

ओंकारेश्वर और नेमावर जाते हुए दोनों बार विंध्य के घाट उतरने पड़े।  एक तरफ़ सिमरोल का घाट, दूसरी तरफ़ बिजवाड़।  दोनों में सागौन के जंगल।  पत्ते खाँखरे होते हुए, फिर भी फुनगियों पर फूल के झल्ले।  सिमरोल के बीच से चोरल खूब बहती हुई मिली।  बिजवाड़ में हर नाला बह रहा था।  हर पहाड़ी नदी की रपट पर पानी था।  बचपन में पितृपक्ष और नवरात्रि पर एेसा ही पानी मिलता था।  सारे नदी, नाले एेसे ही कलमल करते जीवित हो उठते थे।  पहाड़ों के सीने में कितने स्रोत हैं

चंबल को हमने घाटा बिलोद में देखा।  काफ़ी पानी था।  खूब बह रही थी।  उसमें नहाते लड़के को गर्व था कि यहाँ छोटी दिखती हो तो क्या! हमारी चंबल से गंगा ही बस बड़ी है।  आगे बहुत बड़ा बाँध है।  खूब पानी है।  इस बार गाँधी सागर के सब फाटक खोलने पड़े।  इत्ता पानी भरा।  गंभीर इतनी बड़ी नहीं है।  लेकिन हालोद के आगे यशवंत सागर को इस बार फिर उसने इतना भर दिया कि पच्चीसों साइफ़न चलाने पड़े।  सड़सठ साल में तीसरी बार एेसा हुआ।  पार्वती और कालीसिंध ने फिर रास्ता रोका

नदियों के बाद नंबर था तालाबों का।  हमारे आज के इंजीनियर समझते हैं कि वे पानी का प्रबंध जानते हैं और पहले ज़माने के लोग कुछ नहीं जानते थे क्योंकि ज्ञान तो पश्चिम के रिनेसां के बाद ही आया न! मालवा में विक्रमादित्य और भोज और मुंज रिनेसां के बहुत पहले हो गए।  वे और मालवा के सब राजा जानते थे कि इस पठार पर पानी को रोक के रखना होगा।  सबने तालाब बनवाए, बड़ी-बड़ी बावड़ियाँ बनवाईं ताकि बरसात का पानी रुका रहे और धरती के गर्भ के पानी को जीवंत रख सकें।  हमारे आज के नियोजकों और इंजीनियरों ने तालाबों को गाद से भर जाने दिया और ज़मीन के पानी को पाताल से भी निकाल लिया।  नदी-नाले सूख गए

हाथीपाला का नाम इसलिए है कि कभी वहाँ की नदी को पार करने के लिए हाथी पर बैठना पड़ता था।  चंद्रभागा पुल के नीचे उतना पानी रहा करता था जितना महाराष्ट्र की चंद्रभागा नदी में।  इंदौर के बीच से निकलने और मिलनेवाली ये नदियाँ कभी उसे हरा-भरा और गुलज़ार रखती थीं।  आज वे सड़े नालों में बदल दी गई हैं।  शिप्रा, चंबल, गंभीर, पार्वती, कालीसिंध, चोरल सबके यही हाल हो रहे हैं।  ये सदानीरा नदियाँ अब मालवा के गालों के आँसू भी नहीं बहा सकतीं।  चौमासे में चलती हैं

अपने पहले अखबार ‘नयी दुनिया’ की लाइब्रेरी में अब भी पानी के सन् 1878 से रेकार्ड मौजूद हैं।  128 साल की यह जानकारी ही आँख खोलने के लिए काफ़ी है कि इनमें एक ही साल था, 1899 का, जब मालवा में सिर्फ़ 15.75 इंच पानी गिरा था।  लोक में यही छप्पन का काल है।  लेकिन राजस्थान के ठेठ मारवाड़ से तब भी लोग यहीं आए थे और कहते हैं कि तब भी खाने और पीने को काफ़ी था।  इन 128 सालों में एक ही साल अतिवृष्टि का था।  सन् 1973 में 77 इंच पानी गिरा था।  तब भी यशवंत सागर, बिलावली, सिरपुर और पीपल्या पाला टूटकर बहे नहीं थे

‘नयी दुनिया’ की ही लाइब्रेरी में कमलेश सेन और अशोक जोशी ने धरती के वातावरण को गरम करनेवाली इस खाऊ-उजाड़ू सभ्यता की जो कतरनें निकाल रखी हैं वे बताने को काफ़ी हैं कि मालव धरती गहन गंभीर क्यों नहीं है और क्यों यहाँ डग-डग रोटी और पग-पग नीर नहीं है।  क्यों हमारे समुद्रों का पानी गरम हो रहा है? क्यों हमारी धरती के ध्रुवों पर जमी बरफ़ पिघल रही है? क्यों हमारे मौसमों का चक्र बिगड़ रहा है? क्यों लद्दाख में बरफ़ के बजाय पानी गिरा और क्यों बाड़मेर में गाँव डूब गए? क्यों यूरोप और अमेरिका में इतनी गरमी पड़ रही है? क्योंकि वातावरण को गरम करनेवाली कार्बन डाइअॉक्साइड गैसों ने मिलकर धरती के तापमान को तीन डिग्री सेल्सियस बढ़ा दिया है।  ये गैसें सबसे ज़्यादा अमेरिका और फिर यूरोप के विकसित देशों से निकलती हैं।  अमेरिका इन्हें रोकने को तैयार नहीं है

समकालीन हिंदी कविता और आलोचना में विष्णु खरे एक विशिष्ट हस्ताक्षर हैं।  उन्होंने हिंदी जगत को अत्यंत गहरी विचारपरक कविताएँ दी हैं, तो साथ ही बेबाक आलोचनात्मक लेख भी दिए हैं।  विश्व साहित्य का गहन अध्ययन उनके रचनात्मक और आलोचनात्मक लेखन में पूरी रंगत के साथ दिखलाई पड़ता है।  विश्व सिनेमा के भी वे गहरे जानकार हैं और पिछले कई वर्षों से लगातार सिनेमा की विधा पर गंभीर लेखन करते रहे हैं।  1971-73 के अपने विदेश-प्रवास के दरम्यान उन्होंने तत्कालीन चेकोस्लोवाकिया की राजधानी प्राग के प्रतिष्ठितफ़िल्म क्लब की सदस्यता प्राप्त कर संसार-भर की सैकड़ों उत्कृष्ट फ़िल्में देखीं।  यहाँ से सिनेमा-लेखन को वैचारिक गरिमा और गंभीरता देने का उनका सफ़र शुरू हुआ।  ‘दिनमान’, ‘नवभारत टाइम्स’, ‘दि पायोनियर’, ‘दि हिंदुस्तान’, ‘जनसत्ता’, ‘दैनिक भास्कर’, ‘हंस’, ‘कथादेश’, जैसी पत्र-पत्रिकाओं में उनका सिनेमा विषयक लेखन प्रकाशित होता रहा है

विश्व-सिनेमा विश्व-साहित्य के समानांतर फल-फूल रहा है! दो महायुद्धों के बाद की दहशत, नव-स्वतंत्र देशों का नैतिक भूगोल, औपनिवेशिक दासता का मानसिक अवक्षेपणः विश्व सिनेमा जिस कौशल से ये विषय लगातार बिंबित करता रहा है– उसके विकास में चार्ली चैप्लिन नामक महान अभिनेता का बड़ा योगदान है

साधारण की अपार धारण क्षमता और उसके धुआँते नायकत्व को अपने ढंग से चार्ली चैप्लिन से जुड़े नाटक और फ़िल्में पकड़ते रहे हैं

हास्य फ़िल्मों के महान अभिनेता और निर्देशक चार्ली चैप्लिन पर लिखे गए इस पाठ में लेखक ने चार्ली के कलाकर्म की कुछ मूलभूत विशेषताओं को रेखांकित किया है।  करुणा और हास्य के तत्वों का सामंजस्य, उनकी दृष्टि में, चार्ली की सबसे बड़ी विशेषता रही है।  इसे देखते हुए भारत जैसे मुल्क में, जहाँ सिद्धांत और रचना दोनों स्तरों पर हास्य और करुणा के मेल की कोई परंपरा नहीं रही है, चार्ली चैप्लिन की लोकप्रियता यह तय करती है कि कला स्वतंत्र होती है बँधती नहीं।  एक-से-एक हास्य कलाकार हुए, पर वे चैप्लिन की तरह हर देश, हर उम्र और हर स्तर के दर्शकों की पंसद नहीं बन पाए


यदि यह वर्ष चैप्लिन की जन्मशती का न होता तो भी चैप्लिन के जीवन का एक महत्त्वपूर्ण वर्ष होता क्योंकि आज उनकी पहली फ़िल्म ‘मेकिंग ए लिविंग’ के 75वर्ष पूरे होते हैं।  पौन शताब्दी से चैप्लिन की कला दुनिया के सामने है और पाँच पीढ़ियों को मुग्ध कर चुकी है।  समय, भूगोल और संस्कृतियों की सीमाओं से खिलवाड़ करता हुआ चार्ली आज भारत के लाखों बच्चों को हँसा रहा है जो उसे अपने बुढ़ापे तक याद रखेंगे।  पश्चिम में तो बार-बार चार्ली का पुनर्जीवन होता ही है, विकासशील दुनिया में जैसे-जैसे टेलीविज़न और वीडियो का प्रसार हो रहा है, एक बहुत बड़ा दर्शक वर्ग नए सिरे से चार्ली को घड़ी ‘सुधारते’ या जूते ‘खाने’ की कोशिश करते हुए देख रहा है

उनकी फ़िल्में भावनाओं पर टिकी हुई हैं, बुद्धि पर नहीं।  ‘मेट्रोपोलिस’, ‘दी कैबिनेट अॉफ़ डॉक्टर कैलिगारी’, ‘द रोवंथ सील’, ‘लास्ट इयर इन मारिएनबाड’, ‘द सैैक्रिफाइस’ जैसी फ़िल्में दर्शक से एक उच्चतर अहसास की माँग करती हैं।  चैप्लिन का चमत्कार यही है कि उनकी फ़िल्मों को पागलखाने के मरीज़ों, विकल मस्तिष्क लोगों से लेकर आइन्स्टाइन जैसे महान प्रतिभा वाले व्यक्ति तक कहीं एक स्तर पर और कहीं सूक्ष्मतम रसास्वादन के साथ देख सकते हैं।  चैप्लिन ने न सिर्फ़ फ़िल्म कला को लोकतांत्रिक बनाया बल्कि दर्शकों की वर्ग तथा वर्ण-व्यवस्था को तोड़ा।  यह अकारण नहीं है कि जो भी व्यक्ति, समूह या तंत्र गैर बराबरी नहीं मिटाना चाहता वह अन्य संस्थाओं के अलावा चैप्लिन की फ़िल्मों पर भी हमला करता है।  चैप्लिन भीड़ का वह बच्चा है जो इशारे से बतला देता है कि राजा भी उतना ही नंगा है जितना मैं हूँ और भीड़ हँस देती है।  कोई भी शासक या तंत्र जनता का अपने ऊपर हँसना पसंद नहीं करता

चार्ली पर कई फ़िल्म समीक्षकों ने नहीं, फ़िल्म कला के उस्तादों और मानविकी के विद्वानों ने सिर धुने हैं और उन्हें नेति-नेति कहते हुए भी यह मानना पड़ता है कि चार्ली पर कुछ नया लिखना कठिन होता जा रहा हैं।  दरअसल सिद्धांत कला को जन्म नहीं देते, कला स्वयं अपने सिद्धांत या तो लेकर आती है या बाद में उन्हें गढ़ना पड़ता है।  जो करोड़ों लोग चार्ली को देखकर अपने पेट दुखा लेते हैं उन्हें मैल ओटिंगर या जेम्स एजी की बेहद सारगर्भित समीक्षाओं से क्या लेना-देना? वे चार्ली को समय और भूगोल से काट कर देखते हैं और जो देखते हैं उसकी ताकत अब तक ज्यों-की-त्यों बनी हुई है।  यह कहना कि वे चार्ली में खुद को देखते हैं दूर की कौड़ी लाना है लेकिन बेशक जैसा चार्ली वे देखते हैं वह उन्हें जाना-पहचाना लगता है, जिस मुसीबत में वह अपने को हर दसवें सेकेंड में डाल देता है वह सुपरिचित लगती है।  अपने को नहीं लेकिन वे अपने किसी परिचित या देखे हुए को चार्ली मानने लगते हैं।  कला में बेहतर क्या है– बुद्धि को प्रेरित करने वाली भावना या भावना को उकसाने वाली बुद्धि? उसने भावना को चुना और उसके कारण थे

‘ओकले स्ट्रीट के तहखाने के उस अँधियारे कमरे में माँ ने मेरे सामने संसार की वह सबसे दयालु ज्योति उजागर की जिसने साहित्य और नाट्य को उनके महानतम और समृद्धतम विषय दिए हैंः स्नेह, करुणा और मानवता

दूसरी घटना भी कम मार्मिक नहीं है।  बालक चार्ली उन दिनों एक एेसे घर में रहता था जहाँ से कसाईखाना दूर नहीं था।  वह रोज सैकड़ों जानवरों को वहाँ ले जाया जाता देखता था।  एक बार एक भेड़ किसी तरह जान छुड़ाकर भाग निकली।  उसे पकड़ने वाले उसका पीछा करते हुए कई बार फिसले, गिरे और पूरी सड़क पर ठहाके लगने लगे।  आखिरकार उस गरीब जानवर को पकड़ लिया गया और उसे फिर कसाई के पास ले जाने लगे

भारतीय कला और सौंदर्यशास्त्र को कई रसों का पता है, उनमें से कुछ रसों का किसी कलाकृति में साथ-साथ पाया जाना श्रेयस्कर भी माना गया है, जीवन में हर्ष और विषाद आते रहते हैं यह संसार की सारी सांस्कृतिक परंपराओं को मालूम है, लेकिन करुणा का हास्य में बदल जाना एक एेसे रस-सिद्धांत की माँग करता है जो भारतीय परंपराओं में नहीं मिलता।  ‘रामायण’ तथा ‘महाभारत’ में जो हास्य है वह ‘दूसरों’ पर है और अधिकांशतः वह परसंताप से प्रेरित है।  जो करुणा है वह अकसर सद्व्यक्तियों के लिए और कभी-कभार दुष्टों के लिए है

इसलिए भारत में चैप्लिन के इतने व्यापक स्वीकार का एक अलग सौंदर्यशास्त्रीय महत्त्व तो है ही, भारतीय जनमानस पर उसने जो प्रभाव डाला होगा उसका पर्याप्त मूल्यांकन शायद अभी होने को है।  हास्य कब करुणा में बदल जाएगा और करुणा कब हास्य में परिवर्तित हो जाएगी इससे पारंपरिक या सैद्धांतिक रूप से अपरिचित भारतीय जनता ने उस ‘फ़िनोमेनन’ को यूँ स्वीकार किया जैसे बत्तख पानी को स्वीकारती है

किसी भी समाज में इने-गिने लोगों को ‘अमिताभ बच्चन’ या ‘दिलीप कुमार’ कहकर ताना दिया जाता है लेकिन किसी भी व्यक्ति को परिस्थितियों का औचित्य देखते हुए ‘चार्ली’ या ‘जानी वॉकर’ कह दिया जाता है।  यह स्वयं एक स्वीकारोक्ति है कि हमारे बीच ‘नायक’ कम हैं जबकि हर व्यक्ति दूसरे को कभी-न-कभी विदूषक समझता हैै।  दरअसल मनुुष्य स्वयं ईश्वर या नियति का विदूषक, क्लाउन, जोकर या साइड-किक है



चार्ली के नितांत अभारतीय सौंदर्यशास्त्र की इतनी व्यापक स्वीकृति देखकर राजकपूर ने भारतीय फ़िल्मों का एक सबसे साहसिक प्रयोग किया।  ‘आवारा’ सिर्फ़ ‘दि ट्रैम्प’ का शब्दानुवाद ही नहीं था बल्कि चार्ली का भारतीयकरण ही था।  वह अच्छा ही था कि राजकपूर ने चैप्लिन की नकल करने के आरोपों की परवाह नहीं की।  राजकपूर के ‘आवारा’ और ‘श्री 420’ के पहले फ़िल्मी नायकों पर हँसने की और स्वयं नायकों के अपने पर हँसने की परंपरा नहीं थी।  1953-57 के बीच जब चैप्लिन अपनी गैर-ट्रैम्पनुमा अंतिम फ़िल्में बना रहे थे तब राजकपूर चैप्लिन का युवा अवतार ले रहे थे

चार्ली की अधिकांश फ़िल्में भाषा का इस्तेमाल नहीं करतीं इसलिए उन्हें ज़्यादा-से-ज़्यादा मानवीय होना पड़ा।  सवाक् चित्रपट पर कई बड़े-बड़े कॉमेडियन हुए हैं, लेकिन वे चैप्लिन की सार्वभौमिकता तक क्यों नहीं पहुँच पाए इसकी पड़ताल अभी होने को है।  चार्ली का चिर-युवा होना या बच्चों जैसा दिखना एक विशेषता तो है ही, सबसे बड़ी विशेषता शायद यह है कि वे किसी भी संस्कृति को विदेशी नहीं लगते।  यानी उनके आसपास जो भी चीज़ें, अड़गे, खलनायक, दुष्ट औरतें आदि रहते हैं वे एक सतत ‘विदेश’ या ‘परदेस’ बन जाते हैं और चैप्लिन ‘हम’ बन जाते हैं

एक होली का त्योहार छोड़ दें तो भारतीय परंपरा में व्यक्ति के अपने पर हँसने, स्वयं को जानते-बूझते हास्यास्पद बना डालने की परंपरा नहीं के बराबर है।  गाँवों और लोक-संस्कृति में तब भी वह शायद हो, नागर-सभ्यता में तो वह थी नहीं।  चैप्लिन का भारत में महत्त्व यह है कि वह ‘अंग्रेज़ों जैसे’ व्यक्तियों पर हँसने का अवसर देते हैं

अपने जीवन के अधिकांश हिस्सों में हम चार्ली के टिली ही होते हैं जिसके रोमांस हमेशा पंक्चर होते रहते हैं।  हमारे महानतम क्षणों में कोई भी हमें चिढ़ाकर या लात मारकर भाग सकता है।  अपने चरमतम शूरवीर क्षणों में हम क्लैब्य और पलायन के शिकार हो सकते हैं।  कभी-कभार लाचार होते हुए जीत भी सकते हैं

मैं साहित्य को मनुष्य की दृष्टि से देखने का पक्षपाती हूँ

आचार्य हजारी प्रसाद द्विवेदी का साहित्य कर्म भारतवर्ष के सांस्कृतिक इतिहास की रचनात्मक परिणति है।  हिंदी, संस्कृत, प्राकृत, अपभ्रंश, बांग्ला आदि भाषाओं व उनके साहित्य के साथ इतिहास, संस्कृति, धर्म, दर्शन और आधुनिक ज्ञान-विज्ञान की व्यापकता व गहनता में पैठ कर उनका अगाध पाडिंत्य नवीन मानवतावादी सर्जना और आलोचना की क्षमता लेकर प्रकट हुआ है।  वे ज्ञान को बोध और पांडित्य की सहृदयता में ढाल कर एक एेसा रचना-संसार हमारे सामने उपस्थित करते हैं जो विचार की तेजस्विता, कथन के लालित्य और बंध की शास्त्रीयता का संगम है।  इस प्रकार उनमें एक साथ कबीर, रवींद्रनाथ व तुलसी एकाकार हो उठते हैं।  इसके बाद, उससे जो प्राणधारा फूटती है वह लोकधर्मी रोमैंटिक धारा है, जो उनके उच्च कृतित्व को सहजग्राह्य बनाए रखती है

द्विवेदी जी के सभी उपन्यास समाज के जात-पाँत और मज़हबों में विभाजन और आधी आबादी (स्त्री)के दलन की पीड़ा को सबसे बड़े सांस्कृतिक संकट के रूप पहचानने, रचने और सामंजस्य में समाधान खोजने का साहित्य है।  वे स्त्री को सामाजिक अन्याय का सबसे बड़ा शिकार मानते हैं तथा सांस्कृतिक एेतिहासिक संदर्भ में उसकी पीड़ा का गहरा विश्लेषण करते हुए सरस श्रद्धा के साथ उसकी महिमा प्रतिष्ठित करते हैं– विशेषकर बाणभट्ट की आत्मकथा में।  मानवता और लोक से विमुख कोई भी विज्ञान, तंत्र-मंत्र, विश्वास या सिद्धांत उन्हें ग्राह्य नहीं है और मानव की जिजीविषा और विजययात्रा में उनकी अखंड आस्था है

द्विवेदी जी का आलोचक व्यक्तित्व हिंदी-चिंताधारा की सहज लोक-परंपरा को पहचान लेता है और उसी से संबद्ध नाथों-सिद्धों और कबीर से हिंदी की साहित्य-परंपरा को जोड़ कर उसे एक प्रगतिशील मूल्य के रूप में प्रतिष्ठित करता है

द्विवेदी जी का निबंध-साहित्य इस अर्थ में बड़े महत्त्व का है कि साहित्य-दर्शन तथा समाज-व्यवस्था संबंधी उनकी कई मौलिक उद्भावनाएँ मूलतः निबंधों में ही मिलती हैं, पर यह विचार-सामग्री पांडित्य के बोझ से आक्रांत होने की जगह उसके बोध से अभिषिक्त हैं

यहाँ प्रस्तुत ललित निबंध शिरीष के फूल लेखक के संग्रह कल्पलता से उद्धृत है।  इसमें लेखक आँधी, लू और गरमी की प्रचंडता में भी अवधूत की तरह अविचल होकर कोमल पुष्पों का सौंदर्य बिखेर रहे शिरीष के माध्यम से मनुष्य की अजेय जिजीविषा और तुमुल कोलाहल कलह के बीच धैर्यपूर्वक, लोक के साथ चिंतारत, कर्तव्यशील बने रहने को महान मानवीय मूल्य के रूप में स्थापित करता है।  एेसी भावधारा में बहते हुए उसे देह-बल के ऊपर आत्मबल का महत्त्व सिद्ध करने वाली इतिहास-विभूति गांधीजी की याद हो आती है तो वह गांधीवादी मूल्यों के अभाव की पीड़ा से भी कसमसा उठता है।  निबंध की शुरुआत में लेखक शिरीष पुष्प की कोमल सुंदरता के जाल बुनता है, फिर उसे भेदकर उसके इतिहास में और फिर उसके ज़रिये मध्यकाल के सांस्कृतिक इतिहास में पैठता है; फिर तत्कालीन जीवन व सामंती वैभव-विलास को सावधानी से उकेरते हुए उसका खोखलापन भी उजागर करता है

शिरीष के पुराने फलों की अधिकार-लिप्सु खड़खड़ाहट और नए पत्ते-फलों द्वारा उन्हें धकियाकर बाहर निकालने में लेखक साहित्य, समाज व राजनीति में पुरानी और नयी पीढ़ी के द्वंद्व को संकेतित करता है तथा स्पष्ट रूप से पुरानी पीढ़ी और हम सब में नयेपन के स्वागत का साहस देखना चाहता है।  इस निबंध का शिल्प इसी में चर्चित इक्षुदंड की तरह है– सांस्कृतिक संदर्भों व शब्दावली की भड़कीली खोल के भीतर सहज भावधारा के मधुरस से युक्त

जहाँ बैठ के यह लेख लिख रहा हूँ उसके आगे-पीछे, दाएँ-बाएँ, शिरीष के अनेक पेड़ हैं।  जेठ की जलती धूप में, जबकि धरित्री निर्धूम अग्निकुंड बनी हुई थी, शिरीष नीचे से ऊपर तक फूलों से लद गया था।  कम फूल इस प्रकार की गरमी में फूल सकने की हिम्मत करते हैं।  कर्णिकार और आरग्वध (अमलतास) की बात मैं भूल नहीं रहा हूँ।  वे भी आस–पास बहुत हैं।  लेकिन शिरीष के साथ आरग्वध की तुलना नहीं की जा सकती।  वह पद्रंह-बीस दिन के लिए फूलता है, वसंत ऋतु के पलाश की भाँति।  कबीरदास को इस तरह पद्रंह दिन के लिए लहक उठना पसंद नहीं था।  यह भी क्या कि दस दिन फूले और फिर खंखड़-के-खंखड़–‘दिन दस फूला फूलिके खंखड़ भया पलास!’ एेसे दुमदारों से तो लँडूरे भले

शिरीष के वृक्ष बड़े और छायादार होते हैं।  पुराने भारत का रईस जिन मंगल-जनक वृक्षों को अपनी वृक्ष-वाटिका की चहारदीवारी के पास लगाया करता था, उनमें एक शिरीष भी है।  (वृहतसंहिता 55,13) अशोक, अरिष्ट, पुन्नाग और शिरीष के छायादार और घनमसृण हरीतिमा से परिवेष्टित वृक्ष–वाटिका ज़रूर बड़ी मनोहर दिखती होगी।  वात्स्यायन ने ‘कामसूत्र’ में बताया है कि वाटिका के सघन छायादार वृक्षों की छाया में ही झूला(प्रेंखा दोला) लगाया जाना चाहिए

शिरीष का फूल संस्कृत-साहित्य में बहुत कोमल माना गया है।  मेरा अनुमान है कि कालिदास ने यह बात शुरू-शुरू में प्रचार की होगी।  उनका इस पुष्प पर कुछ पक्षपात था (मेरा भी है)।  कह गए हैं, शिरीष पुष्प केवल भौंरों के पदों का कोमल दबाव सहन कर सकता है, पक्षियों का बिलकुलनहीं– ‘पदं सहेत भ्रमरस्य पेलवं शिरीष पुष्पं नपुनः पतत्रिणाम्। ’ अब मैं इतने बड़े कवि की बात का विरोध कैसे करूँ? सिर्फ विरोध करने की हिम्मत न होती तो भी कुछ कम बुरा नहीं था, यहाँ तो इच्छा भी नहीं है।  खैर, मैं दूसरी बात कह रहा था।  शिरीष के फूलों की कोमलता देखकर परवर्ती कवियों ने समझा कि उसका सब-कुछ कोमल है! यह भूल है

मैं सोचता हूँ कि पुराने की यह अधिकार-लिप्सा क्यों नहीं समय रहते सावधान हो जाती? जरा और मृत्यु, ये दोनों ही जगत के अतिपरिचित और अतिप्रामाणिक सत्य हैं।  तुलसीदास ने अफ़सोस के साथ इनकी सच्चाई पर मुहर लगाई थी–‘धरा को प्रमान यही तुलसी जो फरा सो झरा, जो बरा सो बुताना!’ मैं शिरीष के फूलों को देखकर कहता हूँ कि क्यों नहीं फलते ही समझ लेते बाबा कि झड़ना निश्चित है! सुनता कौन हैं? महाकालदेवता सपासप कोड़े चला रहे हैं, जीर्ण और दुर्बल झड़ रहे हैं, जिनमें प्राणकण थोड़ा भी ऊर्ध्वमुखी है, वे टिक जाते हैं।  दुरंत प्राणधारा और सर्वव्यापक कालाग्नि का संघर्ष निरंतर चल रहा है।  मूर्ख समझते हैं कि जहाँ बने हैं, वहीं देर तक बने रहें तो कालदेवता की आँख बचा जाएँगे

एक-एक बार मुझे मालूम होता है कि यह शिरीष एक अद्भुत अवधूत है।  दुःख हो या सुख, वह हार नहीं मानता।  न ऊधो का लेना, न माधो का देना।  जब धरती और आसमान जलते रहते हैं, तब भी यह हज़रत न जाने कहाँ से अपना रस खींचते रहते हैं।  मौज में आठों याम मस्त रहते हैं।  एक वनस्पतिशास्त्री ने मुझे बताया है कि यह उस श्रेणी का पेड़ है जो वायुमंडल से अपना रस खींचता है।  ज़रूर खींचता होगा।  नहीं तो भयंकर लू के समय इतने कोमल तंतुजाल और एेसे सुकुमार केसर को कैसे उगा सकता था? अवधूतों के मुँह से ही संसार की सबसे सरस रचनाएँ निकली हैं।  कबीर बहुत-कुछ इस शिरीष के समान ही थे, मस्त और बेपरवा, पर सरस और मादक।  कालिदास भी ज़रूर अनासक्त योगी रहे होंगे

कालिदास वज़न ठीक रख सकते थे, क्योंकि वे अनासक्त योगी की स्थिर-प्रज्ञता और विदग्ध प्रेमी का हृदय पा चुके थे।  कवि होने से क्या होता है? मैं भी छंद बना लेता हूँ, तुक जोड़ लेता हूँ और कालिदास भी छंद बना लेते थे–तुक भी जोड़ ही सकते होंगे इसलिए हम दोनों एक श्रेणी के नहीं हो जाते।  पुराने सहृदय ने किसी एेसे ही दावेदार को फटकारते हुए कहा था–‘वयमपि कवयः कवयः कवयस्ते कालिदासाद्या!’ मैं तो मुग्ध और विस्मय-विमूढ़ होकर कालिदास के एक-एक श्लोक को देखकर हैरान हो जाता हूँ।  अब इस शिरीष के फूल का ही एक उदाहरण लीजिए।  शकुंतला बहुत सुंदर थी।  सुंदर क्या होने से कोई हो जाता है? देखना चाहिए कि कितने सुंदर हृदय से वह सौंदर्य डुबकी लगाकर निकला है।  शकुंतला कालिदास के हृदय से निकली थी

कालिदास सौंदर्य के बाह्य आवरण को भेदकर उसके भीतर तक पहुँच सकते थे, दुख हो कि सुख, वे अपना भाव-रस उस अनासक्त कृपीवल की भाँति खींच लेते थे जो निर्दलित ईक्षुदंड से रस निकाल लेता है।  कालिदास महान थे, क्योंकि वे अनासक्त रह सके थे।  कुछ इसी श्रेणी की अनासक्ति आधुनिक हिंदी कवि सुमित्रानंदन पंत में है।  कविवर रवींद्रनाथ में यह अनासक्ति थी।  एक जगह उन्होंने लिखा–‘राजोद्यान का सिंहद्वार कितना ही अभ्रभेदी क्यों न हो, उसकी शिल्पकला कितनी ही सुंदर क्यों न हो, वह यह नहीं कहता कि हममें आकर ही सारा रास्ता समाप्त हो गया।  असल गंतव्य स्थान उसे अतिक्रम करने के बाद ही है, यही बताना उसका कर्तव्य है

शिरीष तरु सचमुच पक्के अवधूत की भाँति मेरे मन में एेसी तरंगें जगा देता है जो ऊपर की ओर उठती रहती हैं।  इस चिलकती धूप में इतना इतना सरस वह कैसे बना रहता है? क्या ये बाह्य परिवर्तन–धूप, वर्षा, आँधी, लू–अपने आपमें सत्य नहीं हैं? हमारे देश के ऊपर से जो यह मार-काट, अग्निदाह, लूट-पाट, खून–खच्चर का बवंडर बह गया है, उसके भीतर भी क्या स्थिर रहा जा सकता है? शिरीष रह सका है।  अपने देश का एक बूढ़ा रह सका था।  क्यों मेरा मन पूछता है कि एेसा क्यों संभव हुआ? क्योंकि शिरीष भी अवधूत है

रज़िया सज्जाद ज़हीर मूलतः उर्दू की कथाकार हैं।  उन्होंने बी.ए. तक की शिक्षा घर पर रहकर ही प्राप्त की।  विवाह के बाद उन्होंने इलाहाबाद से उर्दू में एम.ए. की परीक्षा उत्तीर्ण की

आधुनिक उर्दू कथा-साहित्य में उनका महत्त्वपूर्ण स्थान है।  उन्होंने कहानी और उपन्यास दोनों लिखे हैं, उर्दू में बाल-साहित्य की रचना भी की है।  मौलिक सर्जन के साथ-साथ उन्होंने कई अन्य भाषाओं से उर्दू में कुछ पुस्तकों के अनुवाद भी किए हैं

रज़िया सज्जाद ज़हीर की कहानियों में सामाजिक सद्भाव, धार्मिक सहिष्णुता और आधुनिक संदर्भों में बदलते हुए पारिवारिक मूल्यों को उभारने का सफल प्रयास मिलता है

रज़िया सज्जाद ज़हीर की नमक शीर्षक कहानी भारत-पाक विभाजन के बाद सरहद के दोनों तरफ़ के विस्थापित पुनर्वासित जनों के दिलों को टटोलती एक मार्मिक कहानी है।  दिलों को टटोलने की इस कोशिश में अपने-पराए, देस-परदेस की कई प्रचलित धारणाओं पर सवाल खड़े किए गए हैं।  विस्थापित होकर आई सिख बीबी आज भी लाहौर को ही अपना वतन मानती हैं और सौगात के तौर पर वहाँ का नमक लाए जाने की फ़रमाइश करती हैं।  कस्टम अधिकारी नमक ले जाने की इजाज़त देते हुए (जिसे ले जाना गैरकानूनी है) देहली को अपना वतन बताता है।  इसी तरह भारतीय कस्टम अधिकारी सुनील दासगुप्त का कहना है, "मेरा वतन ढाका है।  राष्ट्र-राज्यों की नयी सीमा-रेखाएँ खींची जा चुकी हैं और मज़हबी आधार पर लोग इन रेखाओं के इधर-उधर अपनी जगहें मुकर्रर कर चुके हैं, इसके बावजूद ज़मीन पर खींची गई रेखाएँ उनके अंतर्मन तक नहीं पहुँच पाई हैं।  (राजनीतिक यथार्थ के स्तर पर उनके वतन की पहचान बदल चुकी है, किंतु यह उनका हार्दिक यथार्थ नहीं बन पाया है



उन सिख बीबी को देखकर सफ़िया हैरान रह गई थी, किस कदर वह उसकी माँ से मिलती थी।  वही भारी भरकम जिस्म, छोटी-छोटी चमकदार आँखें, जिनमें नेकी, मुहब्बत और रहमदिली की रोशनी जगमगाया करती थी।  चेहरा जैसे कोई खुली हुई किताब

जब सफ़िया ने कई बार उनकी तरफ़ मुहब्बत से देखा तो उन्होंने भी उसके बारे में घर की बहू से पूछा।  उन्हें बताया गया कि ये मुसलमान हैं।  कल ही सुबह लाहौर जा रही हैं अपने भाइयों से मिलने, जिन्हें इन्होंने कई साल से नहीं देखा

कीर्तन होता रहा।  वे आहिस्ता-आहिस्ता बातें करती रहीं।  सफ़िया ने दो-एक बार बीच में पूछा भी,"माता जी, आपको तो यहाँ आए बहुत साल हो गए होंगे। " "हाँ बेटी! जब हिंदुस्तान बना था तभी आए थे

फिर पलकों से कुछ सितारे टूटकर दूधिया आँचल में समा जाते हैं

कीर्तन कोई ग्यारह बजे खत्म हुआ

वे दरवाज़े से लगी खड़ी थीं

पंद्रह दिन यों गुज़रे कि पता ही नहीं चला।  जिमखाना की शामें, दोस्तों की मुहब्बत, भाइयों की खातिरदारियाँ–उनका बस न चलता था कि बिछुड़ी हुई परदेसी बहिन के लिए क्या कुछ न कर दें! दोस्तों, अज़ीज़ों की यह हालत कि कोई कुछ लिए आ रहा है, कोई कुछ।  कहाँ रखें, कैसे पैक करें, क्यों कर ले जाएँ–एक समस्या थी

सफ़िया का भाई एक बहुत बड़ा पुलिस अफ़सर था

वह हैरान होकर बोला, "नमक? नमक तो नहीं ले जा सकते, गैरकानूनी है और... और नमक का आप क्या करेंगी? आप लोगों के हिस्से में तो हमसे बहुत ज़्यादा नमक आया है

वह झुँझला गई, "मैं हिस्से-बखरे की बात नहीं कर रही हूँ, आया होगा

भाई की समझ में कुछ नहीं आया

ज़रा नरमी से समझाने के अंदाज़ में बोला, "देखिए बाजी! आपको कस्टम से गुज़रना है और अगर एक भी चीज़ एेसी-वैसी निकल आई तो आपके सामान की चिंदी-चिंदी बिखेर देंगे कस्टमवाले



"भई, यह तो आप बहुत ही गलत बात करेंगी

"अरे, फिर वही कानून-कानून कहे जाते हो! क्या सब कानून हुकूमत के ही होते हैं, कुछ मुहब्बत, मुरौवत, आदमियत, इंसानियत के नहीं होते? आखिर कस्टमवाले भी इंसान होते हैं, कोई मशीन तो नहीं होते

"हाँ, वे मशीन तो नहीं होते, पर मैं आपको यकीन दिलाता हूँ वे शायर भी नहीं होते

"अरे बाबा, तो मैं कब कह रही हूँ कि वह ड्यूटी न करें

"अब आपसे कौन बहस करे।  आप अदीब ठहरीं और सभी अदीबों का दिमाग थोड़ा-सा तो ज़रूर ही घूमा हुआ होता है

उसने गुस्से से जवाब दिया, "कस्टमवालों को जानें या न जानें, पर हम इंसानों को थोड़ा-सा ज़रूर जानते हैं

मारे गुस्से के उसकी आँखों से आँसू बहने लगे थे

अगले रोज़ दो बजे दिन को उसे रवाना होना था।  सुबह के लिए बहुत व्यस्त कार्यक्रम बन चुका था, इसलिए उसे सारी पैकिंग रात ही को करनी थी।  कमरे का दरवाज़ा अंदर से बंद करके वह सामान बाँधने लगी।  इधर-उधर फैली हुईं चीज़ें धीरे-धीरे सिमटकर सूटकेस और बिस्तरबंद में चली गईं


अब तक सफ़िया का गुस्सा उतर चुका था।  भावना के स्थान पर बुद्धि धीरे-धीरे उस पर हावी हो रही थी।  नमक की पुड़िया ले तो जानी है, पर कैसे? अच्छा, अगर इसे हाथ में ले लें और कस्टमवालों के सामने सबसे पहले इसी को रख दें? लेकिन अगर कस्टमवालों ने न जाने दिया! तो मज़बूरी है, छोड़ देंगे।  लेकिन फिर उस वायदे का क्या होगा जो हमने अपनी माँ से किया था? हम अपने को सैयद कहते हैं।  फिर वायदा करके झुठलाने के क्या मायने? जान देकर भी वायदा पूरा करना होगा

उसने कीनू कालीन पर उलट दिए।  टोकरी खाली की और नमक की पुड़िया उठाकर टोकरी की तह में रख दी।  एक बार झाँककर उसने पुड़िया को देखा और उसे एेसा महसूस हुआ मानो उसने अपनी किसी प्यारे को कब्र की गहराई में उतार दिया हो! कुछ देर उकड़ूँ बैठी वह पुड़िया को तकती रही और उन कहानियों को याद करती रही जिन्हें वह अपने बचपन में अम्मा से सुना करती थी, जिनमें शहजादा अपनी रान चीरकर हीरा छिपा लेता था और देवों, खौफ़नाक भूतों तथा राक्षसों के सामने से होता हुआ सरहदों से गुज़र जाता था

फिर वह कीनुओं को एक-एक करके टोकरी में रखने लगी, पुड़िया के इधर-उधर, आसपास और फिर ऊपर, यहाँ तक कि वह बिलकुल छिप गई

रात को तकरीबन डेढ़ बजे थे।  मार्च की सुहानी हवा खिड़की की जाली से आ रही थी।  बाहर चाँदनी साफ़ और ठंडी थी।  खिड़की के करीब लगा चंपा का एक घना दरख्त सामने की दीवार पर पत्तियों के अक्स लहका रहा था

कल वह लाहौर से चली जाएगी।  हो सकता है, सालभर बाद फिर आए

उसकी आँखें आहिस्ता-आहिस्ता बंद होने लगीं

फिर दिखा इकबाल का मकबरा, लाहौर का किला, किले के पीछे डूबते हुए सूरज की नारंगी किरणें, आसपास से फैलता-उभरता अँधेरा, उस रंगीन अँधेरे में बहती हुई नरम हवा







"मालूम नहीं, शायद अगले साल

अचानक उसकी आँखें खुल गईं।  शायद उसने मकबरे की सीढ़ियों के नीचे लगी दूब से एक पत्ती तोड़ी थी जिस पर ठंडी ओस जमनी शुरू हो गई थी

सफ़िया फ़र्स्ट क्लास के वेटिंग रूम में बैठी थी।  देहली तक का किराया उसके भाई ने दिया था

वह अंदर बैठी चाय की प्याली हाथ में लिए कीनुओं की टोकरी पर निगाहें जमाए यह सोच रही थी कि आसपास, इधर-उधर इतने लोग हैं, लेकिन सिर्फ़ वही जानती है कि टोकरी की तह में कीनुओं के नीचे नमक की पुड़िया है

जब उसका सामान कस्टम पर जाँच के लिए बाहर निकाला जाने लगा तो उसे एक झिरझिरी-सी आई और एकदम से उसने फ़ैसला किया कि मुहब्बत का यह तोहफ़ा चोरी से नहीं जाएगा, नमक कस्टमवालों को दिखाएगी वह।  उसने जल्दी से पुड़िया निकाली और हैंडबैग में रख ली, जिसमें उसका पैसों का पर्स और पासपोर्ट आदि थे।  जब सामान कस्टम से होकर रेल की तरफ़ चला तो वह एक कस्टम अफ़सर की तरफ़ बढ़ी।  ज़्यादातर मेज़ें खाली हो चुकी थीं।  एक-दो पर इक्का-दुक्का सामान रखा था

उन्होंने नज़र भरकर उसे गौर से देखा



उन्होंने कुछ हैरान होकर उसे फिर गौर से देखा, "मेरा वतन देहली है, आप भी तो हमारी ही तरफ़ की मालूम होती हैं, अपने अजीज़ों से मिलने आई होंगी

"जी हाँ।  मैं लखनऊ की हूँ।  अपने भाइयों से मिलने आई थी

"जी, जब पाकिस्तान बना था तभी आए थे, मगर हमारा वतन तो देहली ही है

सफ़िया ने हैंडबैग मेज़ पर रख दिया और नमक की पुड़िया निकालकर उनके सामने रख दी और फिर आहिस्ता-आहिस्ता रुक-रुक कर उनको सब कुछ बता दिया

उन्होंने पुड़िया को धीरे से अपनी तरफ़ सरकाना शुरू किया।  जब सफ़िया की बात खत्म हो गई तब उन्होंने पुड़िया को दोनों हाथों में उठाया, अच्छी तरह लपेटा और खुद सफ़िया के बैग में रख दिया

वह चलने लगी तो वे भी खड़े हो गए और कहने लगे, "जामा मस्जिद की सीढ़ियों को मेरा सलाम कहिएगा और उन खातून को यह नमक देते वक्त मेरी तरफ़ से कहिएगा कि लाहौर अभी तक उनका वतन है और देहली मेरा, तो बाकी सब रफ्ता-रफ्ता ठीक हो जाएगा

सफ़िया कस्टम के जंगले से निकलकर दूसरे प्लेटफ़ार्म पर आ गई और वे वहीं खड़े रहे

प्लेटफार्म पर उसके बहुत-से दोस्त, भाई रिश्तेदार थे, हसरत भरी नज़रों, बहते हुए आँसुओं, ठंडी साँसों और भिचे हुए होठों को बीच में से काटती हुई रेल सरहद की तरफ बढ़ी।  अटारी में पाकिस्तानी पुलिस उतरी, हिंदुस्तानी पुलिस सवार हुई।  कुछ समझ में नहीं आता था कि कहाँ से लाहौर खत्म हुआ और किस जगह से अमृतसर शुरू हो गया

अमृतसर में कस्टम वाले फ़र्स्ट क्लास वालों के सामान की जाँच उनके डिब्बे के सामने ही कर रहे थे

फिर उसने हैंडबैग खोला और वह पुड़िया उनकी तरफ़ बढ़ाते हुए, अटकते, झिझकते, हिचकिचाते हुए उनको सब-कुछ कह सुनाया

चलते-चलते उन्होंने एक-दूसरे से कहा, "इनके सामान का ध्यान रखिएगा

प्लेटफ़ार्म के सिरे पर एक कमरा था।  वे उसके अंदर घुसे

जेब से रूमाल निकालकर उन्होंने कुर्सी को झाड़ा और बोले, "बैठिए

सफ़िया ने पुड़िया और बैग को मेज पर रख दिया

"दो चाय लाओ, अच्छी वाली

फिर उन्होंने मेज़ की दराज़ खींची और उसमें अंदर दूर तक हाथ डालकर एक किताब निकाली



"हाँ, मेरा वतन ढाका है



"जब डिवीज़न हुआ तभी आए, मगर हमारा वतन ढाका है, मैं तो कोई बारह-तेरह साल का था।  पर नज़रुल और टैगोर को तो हम लोग बचपन से पढ़ते थे।  जिस दिन हम रात यहाँ आ रहे थे उसके ठीक एक वर्ष पहले मेरे सबसे पुराने, सबसे प्यारे, बचपन के दोस्त ने मुझे यह किताब दी थी

"वतन?" सफ़िया ने ज़रा हैरान होकर पूछा

"मैंने आपसे कहा न कि मेरा वतन ढाका है

"हाँ-हाँ, ठीक है।  ठीक है

"तो पहले तो बस इधर ही कस्टम था, अब उधर भी कुछ गोलमाल हो गया है



उठते वक्त उन्होंने पुड़िया सफ़िया के बैग में रख दी और खुद उस बैग को उठाकर आगे-आगे चलने लगे; सफ़िया ने उनके पीछे चलना शुरू किया

जब सफ़िया अमृतसर के पुल पर चढ़ रही थी तब पुल की सबसे निचली सीढ़ी के पास वे सिर झुकाए चुपचाप खड़े थे

हिंदी साहित्य में आंचलिक उपन्यासकार के रूप में प्रतिष्ठित कथाकार फणीश्वर नाथ रेणु का जीवन उतार-चढ़ावों एवं संघर्षों से भरा हुआ था।  साहित्य के अलावा विभिन्न राजनैतिक एवं सामाजिक आंदोलनों में भी उन्होंने सक्रिय भागीदारी की

सन् 1954 में उनका बहुचर्चित आंचलिक उपन्यास मैला आँचल प्रकाशित हुआ जिसने हिंदी उपन्यास को एक नयी दिशा दी।  हिंदी जगत में आंचलिक उपन्यासों पर विमर्श मैला आँचल से ही प्रारंभ हुआ।  आंचलिकता की अवधारणा ने कथा-साहित्य में गाँव की भाषा-संस्कृति और वहाँ के लोक जीवन को केंद्र में ला खड़ा किया।  लोकगीत, लोकोक्ति, लोकसंस्कृति, लोकभाषा एवं लोकनायक की इस अवधारणा ने भारी-भरकम चीज़ एवं नायक की जगह अंचल को ही नायक बना डाला।  उनकी रचनाओं में अंचल कच्चे और अनगढ़ रूप में ही आता है इसीलिए उनका यह अंचल एक तरफ़ शस्य-श्यामल है तो दूसरी तरफ़ धूल भरा और मैला भी

फणीश्वर नाथ रेणु की प्रतिनिधि कहानियों में पहलवान की ढोलक भी शामिल है।  यह कहानी कथाकार रेणु की समस्त विशेषताओं को एक साथ अभिव्यक्त करती है।  रेणु की लेखनी में अपने गाँव, अंचल एवं संस्कृति को सजीव करने की अद्भुत क्षमता है।  एेसा लगता है मानो हरेक पात्र वास्तविक जीवन ही जी रहा हो

इन विशेषताओं के साथ रेणु की यह कहानी व्यवस्था के बदलने के साथ लोक-कला और इसके कलाकार के अप्रासंगिक हो जाने की कहानी है।  राजा साहब की जगह नए राजकुमार का आकर जम जाना सिर्फ व्यक्तिगत सत्ता परिवर्तन नहीं; बल्कि ज़मीनी पुरानी व्यवस्था के पूरी तरह उलट जाने और उस पर सभ्यता के नाम पर एकदम नयी व्यवस्था के आरोपित हो जाने का प्रतीक है।  यह ‘भारत’ पर ‘इंडिया’ के छा जाने की समस्या है, जो लुट्टन पहलवान को लोक-कलाकार के आसन से उठा कर पेट-भरने के लिए हाय-तौबा करने वाली निरीहता की भूमि पर पटक देती है
जाता है


जाड़े का दिन।  अमावस्या की रात–ठंडी और काली

अँधेरी रात चुपचाप आँसू बहा रही थी।  निस्तब्धता करुण सिसकियों और आहों को बलपूर्वक अपने हृदय में ही दबाने की चेष्टा कर रही थी।  आकाश में तारे चमक रहे थे।  पृथ्वी पर कहीं प्रकाश का नाम नहीं

सियारों का क्रंदन और पेचक की डरावनी आवाज़ कभी-कभी निस्तब्धता को अवश्य भंग कर देती थी।  गाँव की झोंपड़ियों से कराहने और कै करने की आवाज़, ‘हरे राम! हे भगवान!’ की टेर अवश्य सुनाई पड़ती थी।  बच्चे भी कभी-कभी निर्बल कंठों से ‘माँ-माँ’ पुकारकर रो पड़ते थे

कुत्तों में परिस्थिति को ताड़ने की एक विशेष बुद्धि होती है।  वे दिन-भर राख के घूरों पर गठरी की तरह सिकुड़कर, मन मारकर पड़े रहते थे



यही आवाज़ मृत-गाँव में संजीवनी शक्ति भरती रहती थी



यों तो वह कहा करता था– ‘लुट्टन सिंह पहलवान को होल इंडिया भर के लोग जानते हैं’, किंतु उसके ‘होल-इंडिया’ की सीमा शायद एक ज़िले की सीमा के बराबर ही हो

लुट्टन के माता-पिता उसे नौ वर्ष की उम्र में ही अनाथ बनाकर चल बसे थे।  सौभाग्यवश शादी हो चुकी थी, वरना वह भी माँ-बाप का अनुसरण करता।  विधवा सास ने पाल-पोस कर बड़ा किया।  बचपन में वह गाय चराता, धारोष्ण दूध पीता और कसरत किया करता था।  गाँव के लोग उसकी सास को तरह-तरह की तकलीफ़ दिया करते थे; लुट्टन के सिर पर कसरत की धुन लोगों से बदला लेने के लिए ही सवार हुई थी।  नियमित कसरत ने किशोरावस्था में ही उसके सीने और बाँहों को सुडौल तथा मांसल बना दिया था

एक बार वह ‘दंगल’ देखने श्यामनगर मेला गया।  पहलवानों की कुश्ती और दाँव-पेंच देखकर उससे नहीं रहा गया।  जवानी की मस्ती और ढोल की ललकारती हुई आवाज़ ने उसकी नसों में बिजली उत्पन्न कर दी

‘शेर के बच्चे’ का असल नाम था चाँद सिंह।  वह अपने गुरु पहलवान बादल सिंह के साथ, पंजाब से पहले-पहल श्यामनगर मेले में आया था।  सुंदर जवान, अंग-प्रत्यंग से सुंदरता टपक पड़ती थी।  तीन दिनों में ही पंजाबी और पठान पहलवानों के गिरोह के अपनी जोड़ी और उम्र के सभी पट्ठों को पछाड़कर उसने ‘शेर के बच्चे’ की टायटिल प्राप्त कर ली थी

श्यामनगर के दंगल और शिकार-प्रिय वृद्ध राजा साहब उसे दरबार में रखने की बातें कर ही रहे थे कि लुट्टन ने शेर के बच्चे को चुनौती दे दी

शांत दर्शकों की भीड़ में खलबली मच गई– ‘पागल है पागल, मरा–एें! मरा-मरा!’... पर वाह रे बहादुर! लुट्टन बड़ी सफ़ाई से आक्रमण को सँभालकर निकलकर उठ खड़ा हुआ और पैंतरा दिखाने लगा







‘‘दुहाई सरकार, पत्थर पर माथा पटककर मर जाऊँगा... मिले हुकुम!’’ वह हाथ जोड़कर गिड़गिड़ाता रहा था

भीड़ अधीर हो रही थी।  बाजे बंद हो गए थे।  पंजाबी पहलवानों की जमायत क्रोध से पागल होकर लुट्टन पर गालियों की बौछार कर रही थी

अकेला चाँद सिंह मैदान में खड़ा व्यर्थ मुसकुराने की चेष्टा कर रहा था



बाजे बजने लगे।  दश्कों में फिर उत्तेजना फैली









लुट्टन को चाँद ने कसकर दबा लिया था







लुट्टन की गर्दन पर केहुनी डालकर चाँद ‘चित्त’ करने की कोशिश कर रहा था

"वहीं दफ़ना दे, बहादुर!" बादल सिंह अपने शिष्य को उत्साहित कर रहा था

लुट्टन की आँखें बाहर निकल रही थीं।  उसकी छाती फटने-फटने को हो रही थी।  राजमत, बहुमत चाँद के पक्ष में था





लोगों के आश्चर्य की सीमा नहीं रही, लुट्टन दाँव काटकर बाहर निकला और तुरंत लपककर उसने चाँद की गर्दन पकड़ ली



"अच्छा! बाहर निकल आया? इसीलिए तो....



लुट्टन ने चालाकी से दाँव और ज़ोर लगाकर चाँद को ज़मीन पर दे मारा



लुट्टन ने अंतिम ज़ोर लगाया–चाँद सिंह चारों खाने चित हो रहा



जनता यह स्थिर नहीं कर सकी कि किसकी जय-ध्वनि की जाए।  फलतः अपनी-अपनी इच्छानुसार किसी ने ‘माँ दुर्गा की’, ‘महावीर जी की’, कुछ ने राजा श्यामानंद की जय-ध्वनि की

विजयी लुट्टन कूदता-फाँदता, ताल-ठोंकता सबसे पहले बाजे वालों की ओर दौड़ा और ढोलों को श्रद्धापूर्वक प्रणाम किया।  फिर दौड़कर उसने राजा साहब को गोद में उठा लिया

पंजाबी पहलवानों की जमायत चाँद सिंह की आँखें पोंछ रही थी।  लुट्टन को राजा साहब ने पुरस्कृत ही नहीं किया, अपने दरबार में सदा के लिए रख लिया

मैनेजर साहब क्षत्रिय थे

राजा साहब ने मुसकुराते हुए सिर्फ़ इतना ही कहा–"उसने क्षत्रिय का काम किया है

उसी दिन से लुट्टन सिंह पहलवान की कीर्ति दूर-दूर तक फैल गई।  पौष्टिक भोजन और व्यायाम तथा राजा साहब की स्नेह-दृष्टि ने उसकी प्रसिद्धि में चार चाँद लगा दिए

काला खाँ के संबंध में यह बात मशहूर थी कि वह ज्यों ही लँगोट लगाकर ‘आ-ली’ कहकर अपने प्रतिद्वंद्वी पर टूटता है, प्रतिद्वंद्वी पहलवान को लकवा मार जाता है लुट्टन ने उसको भी पटककर लोगों का भ्रम दूर कर दिया

उसके बाद से वह राज-दरबार का दर्शनीय ‘जीव’ ही रहा

ठाकुरबाड़े के सामने पहलवान गरजता– ‘महा-वीर!’ लोग समझ लेते, पहलवान बोला

मेलों में वह घुटने तक लंबा चोगा पहने, अस्त-व्यस्त पगड़ी बाँधकर मतवाले हाथी की तरह झूमता चलता

पहलवान बच्चों की-सी स्वाभाविक हँसी हँसकर कहता–"अरे तनी-मनी काहे! ले आव डेढ़ सेर!" और बैठ जाता

दो सेर रसगुल्ला को उदरस्थ करके, मुँह में आठ-दस पान की गिलोरियाँ ठूँस, ठुड्डी को पान के रस से लाल करते हुए अपनी चाल से मेले में घूमता।  मेले से दरबार लौटने के समय उसकी अजीब हुलिया रहती–आँखों पर रंगीन अबरख का चश्मा, हाथ में खिलौने को नचाता और मुँह से पीतल की सीटी बजाता, हँसता हुआ वह वापस जाता

दंगल में ढोल की आवाज़ सुनते ही वह अपने भारी-भरकम शरीर का प्रदर्शन करना शुरू कर देता था।  उसकी जोड़ी तो मिलती ही नहीं थी, यदि कोई उससे लड़ना भी चाहता तो राजा साहब लुट्टन को आज्ञा ही नहीं देते।  इसलिए वह निराश होकर, लंगोट लगाकर देह में मिट्टी मल और उछालकर अपने को साँड़ या भैंसा साबित करता रहता था

यों ही पंद्रह वर्ष बीत गए।  पहलवान अजेय रहा।  वह दंगल में अपने दोनों पुत्रों को लेकर उतरता था

दोनों ही लड़के राज-दरबार के भावी पहलवान घोषित हो चुके थे।  अतः दोनों का भरण-पोषण दरबार से ही हो रहा था।  प्रतिदिन प्रातःकाल पहलवान स्वयं ढोलक बजा-बजाकर दोनों से कसरत करवाता।  दोपहर में, लेटे-लेटे दोनों को सांसारिक ज्ञान की भी शिक्षा देता–"समझे! ढोलक की आवाज़ पर पूरा ध्यान देना

किंतु उसकी शिक्षा-दीक्षा, सब किए-कराए पर एक दिन पानी फिर गया।  वृद्ध राजा स्वर्ग सिधार गए।  नए राजकुमार ने विलायत से आते ही राज्य को अपने हाथ में ले लिया।  राजा साहब के समय शिथिलता आ गई थी, राजकुमार के आते ही दूर हो गई





पहलवान को साफ़ जवाब मिल गया, राज-दरबार में उसकी आवश्यकता नहीं

उसी दिन वह ढोलक कंधे से लटकाकर, अपने दोनों पुत्रों के साथ अपने गाँव में लौट आया और वहीं रहने लगा।  गाँव के एक छोर पर, गाँव वालों ने एक झोंपड़ी बाँध दी।  वहीं रहकर वह गाँव के नौजवानों और चरवाहों को कुश्ती सिखाने लगा

गाँव के किसान और खेतिहर-मज़दूर के बच्चे भला क्या खाकर कुश्ती सीखते! धीरे-धीरे पहलवान का स्कूल खाली पड़ने लगा।  अंत में अपने दोनों पुत्रों को ही वह ढोलक बजा-बजाकर लड़ाता रहा-सिखाता रहा

अकस्मात गाँव पर यह वज्रपात हुआ

गाँव प्रायः सूना हो चला था।  घर के घर खाली पड़ गए थे।  रोज़ दो-तीन लाशें उठने लगीं

"अरे क्या करोगी रोकर, दुलहिन! जो गया सो तो चला गया, वह तुम्हारा नहीं था; वह जो है उसको तो देखो

"भैया! घर में मुर्दा रखके कब तक रोओगे? कफ़न? कफ़न की क्या ज़रूरत है, दे आओ नदी में

किंतु, सूर्यास्त होते ही जब लोग अपनी-अपनी झोंपड़ियों में घुस जाते तो चूँ भी नहीं करते।  उनकी बोलने की शक्ति भी जाती रहती थी

रात्रि की विभीषिका को सिर्फ़ पहलवान की ढोलक ही ललकारकर चुनौती देती रहती थी।  पहलवान संध्या से सुबह तक, चाहे जिस खयाल से ढोलक बजाता हो, किंतु गाँव के अर्द्धमृत, औषधि-उपचार-पथ्य-विहीन प्राणियों में वह संजीवनी शक्ति ही भरती थी।  बूढ़े-बच्चे-जवानों की शक्तिहीन आँखों के आगे दंगल का दृश्य नाचने लगता था



‘चटाक्-चट-धा, चटाक्-चट-धा...’ सारी रात ढोलक पीटता रहा पहलवान

प्रातःकाल उसने देखा–उसके दोनों बच्चे ज़मीन पर निस्पंद पड़े हैं।  दोनों पेट के बल पड़े हुए थे

उस दिन पहलवान ने राजा श्यामानंद की दी हुई रेशमी जाँघिया पहन ली।  सारे शरीर में मिट्टी मलकर थोड़ी कसरत की, फिर दोनों पुत्रों को कंधों पर लादकर नदी में बहा आया।  लोगों ने सुना तो दंग रह गए

किंतु, रात में फिर पहलवान की ढोलक की आवाज़, प्रतिदिन की भाँति सुनाई पड़ी

चार-पाँच दिनों के बाद।  एक रात को ढोलक की आवाज़ नहीं सुनाई पड़ी।  ढोलक नहीं बोली

आँसू पोंछते हुए एक ने कहा–"गुरु जी कहा करते थे कि जब मैं मर जाऊँ तो चिता पर मुझे चित नहीं, पेट के बल सुलाना।  मैं जिंदगी में कभी ‘चित’ नहीं हुआ।  और चिता सुलगाने के समय ढोलक बजा देना

गुनाहों का देवता उपन्यास से लोकप्रिय धर्मवीर भारती का आज़ादी के बाद के साहित्यकारों में विशिष्ट स्थान है।  उनकी कविताएँ, कहानियाँ, उपन्यास, निबंध, गीतिनाट्य और रिपोर्ताज हिंदी साहित्य की उपलब्धियाँ हैं।  भारती जी के लेखन की एक खासियत यह भी है कि हर उम्र और हर वर्ग के पाठकों के बीच उनकी अलग-अलग रचनाएँ लोकप्रिय हैं।  वे मूल रूप से व्यक्ति स्वातंत्र्य, मानवीय संकट एवं रोमानी चेतना के रचनाकार हैं।  तमाम सामाजिकता एवं उत्तरदायित्वों के बावजूद उनकी रचनाओं में व्यक्ति की स्वतंत्रता ही सर्वोपरि है।  रुमानियत उनकी रचनाओं में संगीत में लय की तरह मौजूद है।  उनका सर्वाधिक लोकप्रिय उपन्यास गुनाहों का देवता एक सरस और भावप्रवण प्रेम कथा है

इन विधाओं के अलावा भारती जी ने निबंध और रिपोर्ताज भी लिखे।  उनके गद्य लेखन में सहजता और आत्मीयता है।  बड़ी-से-बड़ी बात वो बातचीत की शैली में कहते हैं और सीधे पाठकों के मन को छू लेते हैं

यहाँ प्रस्तुत संस्मरण काले मेघा पानी दे में लोक-प्रचलित विश्वास और विज्ञान के द्वंद्व का सुंदर चित्रण है।  विज्ञान का अपना तर्क है और विश्वास का अपना सामर्थ्य।  इसमें कौन कितना सार्थक है, यह प्रश्न पढ़े-लिखे समाज को उद्वेलित करता रहता है।  इसी दुविधा को लेकर लेखक ने पानी के संदर्भ में प्रसंग रचा है

लेखक ने अपने किशोर जीवन के इस संस्मरण में दिखलाया है कि अनावृष्टि दूर करने के लिए गाँव के बच्चों की इंदर सेना द्वार-द्वार पानी माँगते चलती है और लेखक का तर्कशील किशोर मन भीषण सूखे में उसे पानी की निर्मम बरबादी के रूप में देखता है।  इसे किशोर मन का वितर्क नहीं, वैज्ञानिक तर्क ही कहना चाहिए और विज्ञान विषय की इतने दीर्घकाल तक पढ़ाई और विज्ञानोपलब्ध आविष्कारों से अपने जीवन को भौतिक सुख-सुविधाओं से भरते रहने के बावजूद इस देश के जनमानस में एेसी वैज्ञानिक दृष्टि का न जनम पाना अफ़सोसनाक ही कहा जा सकता है

विश्वास की भी तो एक रचनात्मक भूमिक हो सकती है आपातकाल में निराशा दूर करने या अधीरता को थामने अथवा विभक्त जन-चेतना को जोड़ने के अर्थ में।  अब सवाल रह जाता है कि बारिश के लिए किए जाने वाले उक्त भोले प्रयत्न किस कोटि के अंतर्गत हैं? लेखक ने कोई निर्णय नहीं दिया है


उन लोगों के दो नाम थे–इंदर सेना या मेढक-मंडली।  बिलकुल एक-दूसरे के विपरीत।  जो लोग उनके नग्नस्वरूप शरीर, उनकी उछलकूद, उनके शोर-शराबे और उनके कारण गली में होनेवाले कीचड़ काँदो से चिढ़ते थे, वे उन्हें कहते थे मेढक-मंडली।  उनकी अगवानी गालियों से होती थी।  वे होते थे दस-बारह बरस से सोलह-अठारह बरस के लड़के, साँवला नंगा बदन सिर्फ़ एक जाँघिया या कभी-कभी सिर्फ़ लंगोटी







काले मेघा पानी दे

उछलते-कूदते, एक-दूसरे को धकियाते ये लोग गली में किसी दुमहले मकान के सामने रुक जाते, "पानी दे मैया, इंदर सेना आई है। " और जिन घरों में आखीर जेठ या शुरू आषाढ़ के उन सूखे दिनों में पानी की कमी भी होती थी, जिन घरों के कुएँ भी सूखे होते थे, उन घरों से भी सहेज कर रखे हुए पानी में से बाल्टी या घड़े भर-भर कर इन बच्चों को सर से पैर तक तर कर दिया जाता था।  ये भीगे बदन मिट्टी में लोट लगाते थे, पानी फेंकने से पैदा हुए कीचड़ में लथपथ हो जाते थे।  हाथ, पाँव, बदन, मुँह, पेट सब पर गंदा कीचड़ मल कर फिर हाँक लगाते "बोल गंगा मैया की जय" और फिर मंडली बाँध कर उछलते-कूदते अगले घर की ओर चल पड़ते बादलों को टेरते, "काले मेघा पानी दे। " वे सचमुच एेसे दिन होते जब गली-मुहल्ला, गाँव-शहर हर जगह लोग गरमी में भुन-भुन कर त्राहिमाम कर रहे होते, जेठ के दसतपा बीत कर आषाढ़ का पहला पखवारा भी बीत चुका होता पर क्षितिज पर कहीं बादल की रेख भी नहीं दीखती होती, कुएँ सूखने लगते, नलों में एक तो बहुत कम पानी आता और आता भी तो आधी रात को भी मानो खौलता हुआ पानी हो।  शहरों की तुलना में गाँव में और भी हालत खराब होती थी।  जहाँ जुताई होनी चाहिए वहाँ खेतों की मिट्टी सूख कर पत्थर हो जाती, फिर उसमें पपड़ी पड़ कर ज़मीन फटने लगती, लू एेसी कि चलते-चलते आदमी आधे रास्ते में लू खा कर गिर पड़े।  ढोर-ढंगर प्यास के मारे मरने लगते लेकिन बारिश का कहीं नाम निशान नहीं, एेसे में पूजा-पाठ कथा-विधान सब करके लोग जब हार जाते तब अंतिम उपाय के रूप में निकलती यह इंदर सेना।  वर्षा के बादलों के स्वामी, हैं इंद्र और इंद्र की सेना टोली बाँध कर कीचड़ में लथपथ निकलती, पुकारते हुए मेघों को, पानी माँगते हुए प्यासे गलों और सूखे खेतों के लिए।  पानी की आशा पर जैसे सारा जीवन आकर टिक गया हो

मैं असल में था तो इन्हीं मेढक-मंडली वालों की उमर का, पर कुछ तो बचपन के आर्यसमाजी संस्कार थे और एक कुमार-सुधार सभा कायम हुई थी उसका उपमंत्री बना दिया गया था– सो समाज-सुधार का जोश कुछ ज़्यादा ही था।  अंधविश्वासों के खिलाफ़ तो तरकस में तीर रख कर घूमता रहता था।  मगर मुश्किल यह थी कि मुझे अपने बचपन में जिससे सबसे ज़्यादा प्यार मिला वे थीं जीजी।  यूँ मेरी रिश्ते में कोई नहीं थीं।  उम्र में मेरी माँ से भी बड़ी थीं, पर अपने लड़के-बहू सबको छोड़ कर उनके प्राण मुझी में बसते थे।  और वे थीं उन तमाम रीति-रिवाजों, तीज-त्योहारों, पूजा-अनुष्ठानों की खान जिन्हें कुमार-सुधार सभा का यह उपमंत्री अंधविश्वास कहता था, और उन्हें जड़ से उखाड़ फेंकना चाहता था।  पर मुश्किल यह थी कि उनका कोई पूजा-विधान, कोई त्योहार अनुष्ठान मेरे बिना पूरा नहीं होता था

लेकिन इस बार मैंने साफ़ इनकार कर दिया।  नहीं फेंकना है मुझे बाल्टी भर-भर कर पानी इस गंदी मेढक-मंडली पर।  जब जीजी बाल्टी भर कर पानी ले गईं उनके बूढ़े पाँव डगमगा रहे थे, हाथ काँप रहे थे, तब भी मैं अलग मुँह फुलाए खड़ा रहा।  शाम को उन्होंने लड्डू-मठरी खाने को दिए तो मैंने उन्हें हाथ से अलग खिसका दिया।  मुँह फेरकर बैठ गया, जीजी से बोला भी नहीं।  पहले वे भी तमतमाई, लेकिन ज़्यादा देर तक उनसे गुस्सा नहीं रहा गया।  पास आ कर मेरा सर अपनी गोद में लेकर बोलीं, "देख भइया रूठ मत।  मेरी बात सुन

"ऋषि-मुनियों को काहे बदनाम करती हो जीजी? क्या उन्होंने कहा था कि जब आदमी बूँद-बूँद पानी को तरसे तब पानी कीचड़ में बहाओ

कुछ देर चुप रही जीजी, फिर मठरी मेरे मुँह में डालती हुई बोलीं, "देख बिना त्याग के दान नहीं होता।  अगर तेरे पास लाखों-करोड़ों रुपये हैं और उसमें से तू दो-चार रुपये किसी को दे दे तो यह क्या त्याग हुआ

"फल-वल कुछ नहीं मिलता सब ढकोसला है। " मैंने कहा तो, पर कहीं मेरे तर्कों का किला पस्त होने लगा था

फिर जीजी बोलीं, "देख तू तो अभी से पढ़-लिख गया है।  मैंने तो गाँव के मदरसे का भी मुँह नहीं देखा।  पर एक बात देखी है कि अगर तीस-चालीस मन गेहूँ उगाना है तो किसान पाँच-छह सेर अच्छा गेहूँ अपने पास से लेकर ज़मीन में क्यारियाँ बना कर फेंक देता है।  उसे बुवाई कहते हैं।  यह जो सूखे हम अपने घर का पानी इन पर फेंकते हैं वह भी बुवाई है।  यह पानी गली में बोएँगे तो सारे शहर, कस्बा, गाँव पर पानीवाले बादलों की फसल आ जाएगी।  हम बीज बनाकर पानी देते हैं, फिर काले मेघा से पानी माँगते हैं

इन बातों को आज पचास से ज़्यादा बरस होने को आए पर ज्यों की त्यों मन पर दर्ज हैं।  कभी-कभी कैसे-कैसे संदर्भों में ये बातें मन को कचोट जाती हैं, हम आज देश के लिए करते क्या हैं? माँगें हर क्षेत्र में बड़ी-बड़ी हैं पर त्याग का कहीं नाम-निशान नहीं है

हिंदी में प्रेमचंद के बाद सबसे महत्त्वपूर्ण कथाकार के रूप में प्रतिष्ठित जैनेंद्र कुमार का अवदान बहुत व्यापक और वैविध्यपूर्ण है।  अपने उपन्यासाें और कहानियों के माध्यम से उन्होंने हिंदी में एक सशक्त मनोवैज्ञानिक कथा-धारा का प्रवर्तन किया।  परख और सुनीता के बाद 1937 में प्रकाशित त्यागपत्र ने इन्हें मनोवैज्ञानिक उपन्यासकार के रूप में प्रभूत प्रतिष्ठा दिलाई

कथाकार होने के साथ-साथ जैनेंद्र की पहचान अत्यंत गंभीर चिंतक के रूप में रही।  बहुत सरल एवं अनौपचारिक-सी दिखनेवाली शैली में उन्होंने समाज, राजनीति, अर्थनीति एवं दर्शन से संबंधित गहन प्रश्नों को सुलझाने की कोशिश की है

बाज़ार दर्शन जैनेंद्र का एक महत्त्वपूर्ण निबंध है, जिसमें गहरी वैचारिकता और साहित्य सुलभ लालित्य का दुर्लभ संयोग देखा जा सकता है।  हिंदी में उपभोक्तावाद एवं बाज़ारवाद पर व्यापक चर्चा पिछले एक-डेढ़ दशक पहले ही शुरू हुई है, पर कई दशक पहले लिखा गया जैनेंद्र का लेख आज भी इनकी मूल अंतर्वस्तु को समझाने के मामले में बेजोड़ है।  वे अपने परिचितों, मित्रों से जुड़े अनुभव बताते हुए यह स्पष्ट करते हैं कि बाज़ार की जादुई ताकत कैसे हमें अपना गुलाम बना लेती है।  अगर हम अपनी आवश्यकताओं को ठीक-ठीक समझकर बाज़ार का उपयोग करें, तो उसका लाभ उठा सकते हैं।  लेकिन अगर हम ज़रूरत को तय कर बाज़ार में जाने के बजाय उसकी चमक-दमक में फँस गए तो वह असंतोष, तृष्णा और ईर्ष्या से घायल कर हमें सदा के लिए बेकार बना सकता है


एक बार की बात कहता हूँ



बोले–यह जो साथ थीं

उनका आशय था कि यह पत्नी की महिमा है।  उस महिमा का मैं कायल हूँ।  आदिकाल से इस विषय में पति से पत्नी की ही प्रमुखता प्रमाणित है।  और यह व्यक्तित्व का प्रश्न नहीं, स्त्रीत्व का प्रश्न है

पैसा पावर है।  पर उसके सबूत में आस-पास माल-टाल न जमा हो तो क्या वह खाक पावर है! पैसे को देखने के लिए बैंक-हिसाब देखिए, पर माल-असबाब मकान-कोठी तो अनदेखे भी दीखते हैं

लेकिन नहीं।  लोग संयमी भी होते हैं।  वे फ़िजूल सामान को फ़िजूल समझते हैं।  वे पैसा बहाते नहीं हैं और बुद्धिमान होते हैं



मित्र ने सामने मनीबैग फैला दिया, कहा–यह देखिए

मैंने तब तय माना कि और पैसा होता और सामान आता

लेकिन ठहरिए।  इस सिलसिले में एक और भी महत्त्व का तत्त्व है, जिसे नहीं भूलना चाहिए।  उसका भी इस करतब में बहुत-कुछ हाथ है



मित्र बोले–कुछ न पूछो

मैंने मन में कहा, ठीक।  बाज़ार आमंत्रित करता है कि आओ मुझे लूटो और लूटो।  सब भूल जाओ, मुझे देखो।  मेरा रूप और किसके लिए है? मैं तुम्हारे लिए हूँ।  नहीं कुछ चाहते हो, तो भी देखने में क्या हरज़ है।  अजी आओ भी

कोई अपने को न जाने तो बाज़ार का यह चौक उसे कामना से विकल बना छोड़े।  विकल क्यों, पागल

एक और मित्र की बात है



बोले–बाज़ार देखते रहे







बोले–हाँ पर यह समझ न आता था कि न लूँ तो क्या? सभी कुछ तो लेने को जी होता था।  कुछ लेने का मतलब था शेष सब-कुछ को छोड़ देना।  पर मैं कुछ भी नहीं छोड़ना चाहता था



पर मित्र की बात ठीक थी।  अगर ठीक पता नहीं है कि क्या चाहते हो तो सब ओर की चाह तुम्हें घेर लेगी

बाज़ार में एक जादू है।  वह जादू आँख की राह काम करता है।  वह रूप का जादू है पर जैसे चुंबक का जादू लोहे पर ही चलता है, वैसे ही इस जादू की भी मर्यादा है।  जेब भरी हो, और मन खाली हो, एेसी हालत में जादू का असर खूब होता है।  जेब खाली पर मन भरा न हो, तो भी जादू चल जाएगा।  मन खाली है तो बाज़ार की अनेकानेक चीज़ों का निमंत्रण उस तक पहुँच जाएगा।  कहीं हुई उस वक्त जेब भरी तब तो फिर वह मन किसकी मानने वाला है! मालूम होता है यह भी लूँ, वह भी लूँ

पर उस जादू की जकड़ से बचने का एक सीधा-सा उपाय है।  वह यह कि बाज़ार जाओ तो खाली मन न हो।  मन खाली हो, तब बाज़ार न जाओ।  कहते हैं लू में जाना हो तो पानी पीकर जाना चाहिए।  पानी भीतर हो, लू का लूपन व्यर्थ हो जाता है।  मन लक्ष्य में भरा हो तो बाज़ार भी फैला-का-फैला ही रह जाएगा

यहाँ एक अंतर चीन्ह लेना बहुत ज़रूरी है।  मन खाली नहीं रहना चाहिए, इसका मतलब यह नहीं है कि वह मन बंद रहना चाहिए।  जो बंद हो जाएगा, वह शून्य हो जाएगा।  शून्य होने का अधिकार बस परमात्मा का है जो सनातन भाव से संपूर्ण है।  शेष सब अपूर्ण है।  इससे मन बंद नहीं रह सकता।  सब इच्छाओं का निरोध कर लोगे, यह झूठ है और अगर ‘इच्छानिरोधस्तपः’ का एेसा ही नकारात्मक अर्थ हो तो वह तप झूठ है।  वैसे तप की राह रेगिस्तान को जाती होगी, मोक्ष की राह वह नहीं है।  ठाठ देकर मन को बंद कर रखना जड़ता है।  लोभ का यह जीतना नहीं है कि जहाँ लोभ होता है, यानी मन में, वहाँ नकार हो! यह तो लोभ की ही जीत है और आदमी की हार।  आँख अपनी फोड़ डाली, तब लोभनीय के दर्शन से बचे तो क्या हुआ? एेसे क्या लोभ मिट जाएगा? और कौन कहता है कि आँख फूटने पर रूप दीखना बंद हो जाएगा? क्या आँख बंद करके ही हम सपने नहीं लेते हैं? और वे सपने क्या चैन-भंग नहीं करते हैं? इससे मन को बंद कर डालने की कोशिश तो अच्छी नहीं।  वह अकारथ है यह तो हठवाला योग है।  शायद हठ-ही-हठ है, योग नहीं है

पड़ोस में एक महानुभाव रहते हैं जिनको लोग भगत जी कहते हैं।  चूरन बेचते हैं।  यह काम करते, जाने उन्हें कितने बरस हो गए हैं।  लेकिन किसी एक भी दिन चूरन से उन्होंने छः आने पैसे से ज़्यादा नहीं कमाए।  चूरन उनका आस-पास सरनाम है।  और खुद खूब लोकप्रिय हैं।  कहीं व्यवसाय का गुर पकड़ लेते और उस पर चलते तो आज खुशहाल क्या मालामाल होते! क्या कुछ उनके पास न होता! इधर दस वर्षों से मैं देख रहा हूँ, उनका चूरन हाथों-हाथ बिक जाता है।  पर वह न उसे थोक देते हैं, न व्यापारियों को बेचते हैं।  पेशगी आर्डर कोई नहीं लेते

और तो नहीं, लेकिन इतना मुझे निश्चय मालूम होता है कि इन चूरनवाले भगत जी पर बाज़ार का जादू नहीं चल सकता

कहीं आप भूल न कर बैठिएगा।  इन पंक्तियों को लिखने वाला मैं चूरन नहीं बेचता हूँ।  जी नहीं, एेसी हलकी बात भी न सोचिएगा।  यह समझिएगा कि लेख के किसी भी मान्य पाठक से उस चूरन वाले को श्रेष्ठ बताने की मैं हिम्मत कर सकता हूँ।  क्या जाने उस भोले आदमी को अक्षर-ज्ञान तक भी है या नहीं ।  और बड़ी बातें तो उसे मालूम क्या होंगी।  और हम-आप न जाने कितनी बड़ी-बड़ी बातें जानते हैं।  इससे यह तो हो सकता है कि वह चूरन वाला भगत हम लोगों के सामने एकदम नाचीज़ आदमी हो।  लेकिन आप पाठकों की विद्वान श्रेणी का सदस्य होकर भी मैं यह स्वीकार नहीं करना चाहता हूँ कि उस अपदार्थ पराणी को वह प्राप्त है जो हम में से बहुत कम को शायद प्राप्त है

पैसे की व्यंग्य-शक्ति की सुनिए।  वह दारुण है।  मैं पैदल चल रहा हूँ कि पास ही धूल उड़ाती निकल गई मोटर।  वह क्या निकली मेरे कलेजे को कौंधती एक कठिन व्यंग्य की लीक ही आर-से-पार हो गई

लेकिन क्या लोकवैभव की यह व्यंग्य-शक्ति उस चूरन वाले अकिंचित्कर मनुष्य के आगे चूर-चूर होकर ही नहीं रह जाती? चूर-चूर क्यों, कहो पानी-पानी



उस बल को नाम जो दो; पर वह निश्चय उस तल की वस्तु नहीं है जहाँ पर संसारी वैभव फलता-फूलता है।  वह कुछ अपर जाति का तत्त्व है।  लोग स्पिरिचुअल कहते हैं; आत्मिक, धार्मिक, नैतिक कहते हैं।  मुझे योग्यता नहीं कि मैं उन शब्दों में अंतर देखूँ और प्रतिपादन करूँ।  मुझे शब्द से सरोकार नहीं।  मैं विद्वान नहीं कि शब्दों पर अटकूँ।  लेकिन इतना तो है कि जहाँ तृष्णा है, बटोर रखने की स्पृहा है, वहाँ उस बल का बीज नहीं है

एक बार चूरन वाले भगत जी बाज़ार चौक में दीख गए।  मुझे देखते ही उन्होंने जय-जयराम किया।  मैंने भी जयराम कहा।  उनकी आँखें बंद नहीं थीं और न उस समय वह बाज़ार को किसी भाँति कोस रहे मालूम होते थे।  राह में बहुत लोग, बहुत बालक मिले जो भगत जी द्वारा पहचाने जाने के इच्छुक थे।  भगत जी ने सबको ही हँसकर पहचाना।  सबका अभिवादन लिया और सबको अभिवादन किया।  इससे तनिक भी यह नहीं कहा जा सकेगा कि चौक-बाज़ार में होकर उनकी आँखें किसी से भी कम खुली थीं।  लेकिन भौंचक्के हो रहने की लाचारी उन्हें नहीं थी।  व्यवहार में पसोपेश उन्हें नहीं था और खोए-से खड़े नहीं वह रह जाते थे।  भाँति-भाँति के बढ़िया माल से चौक भरा पड़ा है।  उस सबके प्रति अप्रीति इस भगत के मन में नहीं है।  जैसे उस समूचे माल के प्रति भी उनके मन में आशीर्वाद हो सकता है।  विद्रोह नहीं, प्रसन्नता ही भीतर है, क्योंकि कोई रिक्त भीतर नहीं है।  देखता हूँ कि खुली आँख, तुष्ट और मग्न, वह चौक-बाज़ार में से चलते चले जाते हैं

यहाँ मुझे ज्ञात होता है कि बाज़ार को सार्थकता भी वही मनुष्य देता है जो जानता है कि वह क्या चाहता है।  और जो नहीं जानते कि वे क्या चाहते हैं, अपनी ‘पर्चेंजिग पावर’ के गर्व में अपने पैसे से केवल एक विनाशक शक्ति–शैतानी शक्ति, व्यंग्य की शक्ति ही बाज़ार को देते हैं।  न तो वे बाज़ार से लाभ उठा सकते हैं, न उस बाज़ार को सच्चा लाभ दे सकते हैं।  वे लोग बाज़ार का बाज़ारूपन बढ़ाते हैं।  जिसका मतलब है कि कपट बढ़ाते हैं।  कपट की बढ़ती का अर्थ परस्पर में सद्भाव की घटी

संसार के मानव-समुदाय में वही व्यक्ति स्थान और सम्मान पा सकता है, वही जीवित कहा जा सकता है जिसके हृदय और मस्तिष्क ने समुचित विकास पाया हो और जो अपने व्यक्तित्व द्वारा मनुष्य समाज से रागात्मक के अतिरिक्त बौद्धिक संबंध भी स्थापित कर सकने में समर्थ हो

साहित्य सेवी और समाज सेवी दोनों रूपों में महादेवी वर्मा की प्रतिष्ठा रही है।  महात्मा गांधी की दिखाई राह पर अपना जीवन समर्पित कर उन्होंने शिक्षा और समाज-कल्याण के क्षेत्र में निरंतर कार्य किया।  नारी-समाज मेें शिक्षा-प्रसार के उद्देश्य से उन्होंने प्रयाग महिला विद्यापीठ की स्थापना की।  साहित्य जगत में महादेवी वर्मा की प्रतिष्ठा बहुमुखी प्रतिभा के रचनाकार के रूप में रही है।  अगर कविता के क्षेत्र में वे छायावाद के चार स्तंभों में से एक मानी जाती हैं (अन्य तीन हैं–पंत, प्रसाद और निराला), तो अपने निबंधों और संस्मरणात्मक रेखाचित्रों के कारण एक अप्रतिम गद्यकार के रूप में उनकी चर्चा होती रही है।  कविता और गद्य इन दोनों क्षेत्रों में उनकी प्रतिभा अलग-अलग स्वभाव लेकर सक्रिय हुई दिखती है।  कविताओं में वे अपनी आंतरिक वेदना और पीड़ा को व्यक्त करती हुई इस लोक से परे किसी और सत्ता की ओर अभिमुख दिखलाई पड़ती हैं, तो अपने गद्य में उनका गहरा सामाजिक सरोकार स्थान पाता है

भक्तिन महादेवी जी का प्रसिद्ध संस्मरणात्मक रेखाचित्र है जो स्मृति की रेखाएँ में संकलित है।  इसमें महादेवी जी ने अपनी सेविका भक्तिन के अतीत और वर्तमान का परिचय देते हुए उसके व्यक्तित्व का बहुत दिलचस्प खाका खींचा है।  महादेवी के घर में काम शुरू करने से पहले उसने कैसे एक संघर्षशील, स्वाभिमानी और कर्मठ जीवन जिया, कैसे पितृसत्तात्मक-मान्यताओं और छल-छद्म भरे समाज में अपने और अपनी बेटियों के हक की लड़ाई लड़ती रही और उसमें हार कर कैसे ज़िंदगी की राह पूरी तरह बदल लेने के निर्णय तक पहुँची।  इसका अत्यंत संवेदनशील चित्रण इस पाठ में हुआ है

छोटे कद और दुबले शरीरवाली भक्तिन अपने पतले ओठों के कोनों में दृढ़ संकल्प और छोटी आँखों में एक विचित्र समझदारी लेकर जिस दिन पहले-पहले मेरे पास आ उपस्थित हुई थी तब से आज तक एक युग का समय बीत चुका है।  पर जब कोई जिज्ञासु उससे इस संबंध में प्रश्न कर बैठता है, तब वह पलकों को आधी पुतलियों तक गिराकर और चिंतन की मुद्रा में ठुड्डी को कुछ ऊपर उठाकर विश्वास भरे कंठ से उत्तर देती है–‘तुम पचै का का बताई–यहै पचास बरिस से संग रहित है। ’ इस हिसाब से मैं पचहत्तर की ठहरती हूँ और वह सौ वर्ष की आयु भी पार कर जाती है, इसका भक्तिन को पता नहीं

सेवक-धर्म में हनुमान जी से स्पर्द्धा करने वाली भक्तिन किसी अंजना की पुत्री न होकर एक अनामधन्या गोपालिका की कन्या है–नाम है लछमिन अर्थात लक्ष्मी।  पर जैसे मेरे नाम की विशालता मेरे लिए दुर्वह है, वैसे ही लक्ष्मी की समृद्धि भक्तिन के कपाल की कुंचित रेखाओं में नहीं बँध सकी।  वैसे तो जीवन में प्रायः सभी को अपने-अपने नाम का विरोधाभास लेकर जीना पड़ता है; पर भक्तिन बहुत समझदार है, क्योंकि वह अपना समृद्धि-सूचक नाम किसी को बताती नहीं

भक्तिन के जीवन का इतिवृत्त बिना जाने हुए उसके स्वभाव को पूर्णतः क्या अंशतः समझना भी कठिन होगा।  वह एेतिहासिक झूँसी में गाँव-प्रसिद्ध एक सूरमा की एकलौती बेटी ही नहीं, विमाता की किंवदंती बन जाने वाली ममता की छाया में भी पली है

पिता का उस पर अगाध प्रेम होने के कारण स्वभावतः ईर्ष्यालु और संपत्ति की रक्षा में सतर्क विमाता ने उनके मरणांतक रोग का समाचार तब भेजा, जब वह मृत्यु की सूचना भी बन चुका था।  रोने-पीटने के अपशकुन से बचने के लिए सास ने भी उसे कुछ न बताया।  बहुत दिन से नैहर नहीं गई, सो जाकर देख आवे, यही कहकर और पहना-उढ़ाकर सास ने उसे विदा कर दिया।  इस अप्रत्याशित अनुग्रह ने उसके पैरों में जो पंख लगा दिए थे, वे गाँव की सीमा में पहुँचते ही झड़ गए।  ‘हाय लछमिन अब आई’ की अस्पष्ट पुनरावृत्तियाँ और स्पष्ट सहानुभूतिपूर्ण दृष्टियाँ उसे घर तक ठेल ले गईं

जीवन के दूसरे परिच्छेद में भी सुख की अपेक्षा दुख ही अधिक है।  जब उसने गेहुँए रंग और बटिया जैसे मुख वाली पहली कन्या के दो संस्करण और कर डाले तब सास और जिठानियों ने ओठ बिचकाकर उपेक्षा प्रकट की।  उचित भी था, क्योंकि सास तीन-तीन कमाऊ वीरों की विधात्री बनकर मचिया के ऊपर विराजमान पुरखिन के पद पर अभिषिक्त हो चुकी थी और दोनों जिठानियाँ काक-भुशंडी जैसे काले लालों की क्रमबद्ध सृष्टि करके इस पद के लिए उम्मीदवार थीं

जिठानियाँ बैठकर लोक-चर्चा करतीं और उनके कलूटे लड़के धूल उड़ाते; वह मट्ठा फेरती, कूटती, पीसती, राँधती और उसकी नन्ही लड़कियाँ गोबर उठातीं, कंडे पाथतीं।  जिठानियाँ अपने भात पर सफ़ेद राब रखकर गाढ़ा दूध डालतीं और अपने लड़कों को औटते हुए दूध पर से मलाई उतारकर खिलातीं

इस दंड-विधान के भीतर कोई एेसी धारा नहीं थी, जिसके अनुसार खोटे सिक्कों की टकसाल-जैसी पत्नी से पति को विरक्त किया जा सकता।  सारी चुगली-चबाई की परिणति, उसके पत्नी-प्रेम को बढ़ाकर ही होती थी।  जिठानियाँ बात-बात पर धमाधम पीटी-कूटी जातीं; पर उसके पति ने उसे कभी उँगली भी नहीं छुआई।  वह बड़े बाप की बड़ी बात वाली बेटी को पहचानता था

धूमधामसेबड़ी लड़की का विवाह करने के उपरांत, पति ने घरौंदे से खेलती हुई दो कन्याओं और कच्ची गृहस्थी का भार उनतीस वर्ष की पत्नी पर छोड़कर संसार से विदा ली।  जब वह मरा, तब उसकी अवस्था छत्तीस वर्ष से कुछ ही अधिक रही होगी; पर पत्नी आज उसे बुढ़ऊ कह कर स्मरण करती है

हाँ, तो भक्तिन के हरे-भरे खेत, मोटी-ताज़ी गाय-भैंस और फलों से लदे पेड़ देखकर जेठ-जिठौतों के मुँह में पानी भर आना ही स्वाभाविक था।  इन सबकी प्राप्ति तो तभी संभव थी, जब भइयहू दूसरा घर कर लेती; पर जन्म से खोटी भक्तिन इनके चकमे में आई ही नहीं

उसने ससुर, अजिया ससुर और जाने कै पीढ़ियों के ससुरगणों की उपार्जित जगह-ज़मीन में से सुई की नोक बराबर भी देने की उदारता नहीं दिखाई।  इसके अतिरिक्त गुरु से कानपँकवा,कंठी बाँध और पति के नाम पर घी से चिकने केशों को समर्पित कर अपने कभी न टलने की घोषणा कर दी।  भविष्य में भी संपत्ति सुरक्षित रखने के लिए उसने छोटी लड़कियों के हाथ पीले कर उन्हें ससुराल पहुँचाया और पति के चुने हुए बड़े दामाद को घरजमाई बनाकर रखा

भक्तिन का दुर्भाग्य भी उससे कम हठी नहीं था, इसी से किशोरी से युवती होते ही बड़ी लड़की भी विधवा हो गई।  भइयहू से पार न पा सकने वाले जेठों और काकी को परास्त करने के लिए कटिबद्ध जिठौतों ने आशा की एक किरण देख पाई।  विधवा बहिन के गठबंधन के लिए बड़ा जिठौत अपने तीतर लड़ाने वाले साले को बुला लाया, क्योंकि उसका हो जाने पर सब कुछ उन्हीं के अधिकार में रहता।  भक्तिन की लड़की भी माँ से कम समझदार नहीं थी, इसी से उसने वर को नापसंद कर दिया

एक दिन माँ की अनुपस्थिति में वर महाशय ने बेटी की कोठरी में घुस कर भीतर से द्वार बंद कर लिया और उसके समर्थक गाँववालों को बुलाने लगे।  युवती ने जब इस डकैत वर की मरम्मत कर कुंडी खोली, तब पंच बेचारे समस्या में पड़ गए।  तीतरबाज़ युवक कहता था, वह निमंत्रण पाकर भीतर गया और युवती उसके मुख पर अपनी पाँचों उँगलियों के उभार में इस निमंत्रण के अक्षर पढ़ने का अनुरोध करती थी।  अंत में दूध-का-दूध पानी-का-पानी करने के लिए पंचायत बैठी और सबने सिर हिला-हिलाकर इस समस्या का मूल कारण कलियुग को स्वीकार किया।  अपीलहीन फ़ैसला हुआ कि चाहे उन दोनों में एक सच्चा हो चाहे दोनों झूठे; पर जब वे एक कोठरी से निकले, तब उनका पति-पत्नी के रूप में रहना ही कलियुग के दोष का परिमार्जन कर सकता है।  अपमानित बालिका ने ओठ काटकर लहू निकाल लिया और माँ ने आग्नेय नेत्रों से गले पड़े दामाद को देखा

घुटी हुई चाँद को मोटी मैली धोती से ढाँके और मानो सब प्रकार की आहट सुनने के लिए कान कपड़े से बाहर निकाले हुए भक्तिन जब मेरे यहाँ सेवक-धर्म में दीक्षित हुई, तब उसके जीवन के चौथे और संभवतः अंतिम परिच्छेद का जो अथ हुआ, उसकी इति अभी दूर है

भक्तिन की वेश-भूषा में गृहस्थ और वैरागी का सम्मिश्रण देखकर मैंने शंका से प्रश्न किया–क्या तुम खाना बनाना जानती हो! उत्तर में उसने, ऊपर के ओठ को सिकोड़ और नीचे के अधर को कुछ बढ़ा कर आश्वासन की मुद्रा के साथ कहा–ई कउन बड़ी बात आय

दूसरे दिन तड़के ही सिर पर कई लोटे औंधा कर उसने मेरी धुली धोती जल के छींटों से पवित्र कर पहनी और पूर्व के अंधकार और मेरी दीवार से फूटते हुए सूर्य और पीपल का, दो लोटे जल से अभिनंदन किया।  दो मिनट नाक दबाकर जप करने के उपरांत जब वह कोयले की मोटी रेखा से अपने साम्राज्य की सीमा निश्चित कर चौके में प्रतिष्ठित हुई, तब मैंने समझ लिया कि इस सेवक का साथ टेढ़ी खीर है।  अपने भोजन के संबंध में नितांत वीतराग होने पर भी मैं पाक-विद्या के लिए परिवार में प्रख्यात हूँ और कोई भी पाक-कुशल दूसरे के काम में नुक्ताचीनी बिना किए रह नहीं सकता

भोजन के समय जब मैंने अपनी निश्चित सीमा के भीतर निर्दिष्ट स्थान ग्रहण कर लिया, तब भक्तिन ने प्रसन्नता से लबालब दृष्टि और आत्मतुष्टि से आप्लावित मुसकुराहट के साथ मेरी फूल की थाली में एक अंगुल मोटी और गहरी काली चित्तीदार चार रोटियाँ रखकर उसे टेढ़ी कर गाढ़ी दाल परोस दी

रोटियाँ अच्छी सेंकने के प्रयास में कुछ अधिक खरी हो गई हैं; पर अच्छी हैं।  तरकारियाँ थीं, पर जब दाल बनी है तब उनका क्या काम–शाम को दाल न बनाकर तरकारी बना दी जाएगी।  दूध-घी मुझे अच्छा नहीं लगता, नहीं तो सब ठीक हो जाता।  अब न हो तो अमचूर और लाल मिर्च की चटनी पीस ली जावे

भक्तिन के इस सारगर्भित लेक्चर का प्रभाव यह हुआ कि मैं मीठे से विरक्ति के कारण बिना गुड़ के और घी से अरुचि के कारण रूखी दाल से एक मोटी रोटी खाकर बहुत ठाठ से यूनिवर्सिटी पहुँची और न्याय-सूत्र पढ़ते-पढ़ते शहर और देहात के जीवन के इस अंतर पर विचार करती रही

अलग भोजन की व्यवस्था करनी पड़ी थी, अपने गिरते हुए स्वास्थ और परिवारवालों की चिंता-निवारण के लिए, पर प्रबंध एेसा हो गया कि उपचार का प्रश्न ही खो गया

इसके अतिरिक्त भक्तिन का स्वभाव ही एेसा बन चुका है कि वह दूसरों को अपने मन के अनुसार बना लेना चाहती है; पर अपने संबंध में किसी प्रकार के परिवर्तन की कल्पना तक उसके लिए संभव नहीं।  इसी से आज मैं अधिक देहाती हूँ; पर उसे शहर की हवा नहीं लग पाई।  मकई का, रात को बना दलिया, सवेरे मट्ठेे से सोंधा लगता है।  बाजरे के तिल लगाकर बनाए हुए पुए गरम कम अच्छे लगते हैं।  ज्वार के भुने हुए भुट्टे के हरे दानों की खिचड़ी स्वादिष्ट होती है

भक्तिन अच्छी है, यह कहना कठिन होगा, क्योंकि उसमें दुर्गुणों का अभाव नहीं।  वह सत्यवादी हरिश्चंद्र नहीं बन सकती; पर ‘नरो वा कुंजरो वा’ कहने में भी विश्वास नहीं करती।  मेरे इधर-उधर पड़े पैसे-रुपये, भंडार-घर की किसी मटकी में कैसे अंतरहित हो जाते हैं, यह रहस्य भी भक्तिन जानती है

शास्त्र का प्रश्न भी भक्तिन अपनी सुविधा के अनुसार सुलझा लेती है।  मुझे स्त्रियों का सिर घुटाना अच्छा नहीं लगता, अतः मैंने भक्तिन को रोका।  उसने अकुंठित भाव से उत्तर दिया कि शास्त्र में लिखा है।  कुतूहलवश मैं पूछ ही बैठी–‘क्या लिखा है?’ तुरंत उत्तर मिला–‘तीरथ गए मुँडाए सिद्ध

पर वह मूर्ख है या विद्या-बुद्धि का महत्त्व नहीं जानती, यह कहना असत्य कहना है।  अपने विद्या के अभाव को वह मेरी पढ़ाई-लिखाई पर अभिमान करके भर लेती है।  एक बार जब मैंने सब काम करनेवालों से अँगूठे के निशान के स्थान में हस्ताक्षर लेने का नियम बनाया तब भक्तिन बड़े कष्ट में पड़ गई, क्योंकि एक तो उससे पढ़ने की मुसीबत नहीं उठाई जा सकती थी, दूसरे सब गाड़ीवान दाइयों के साथ बैठकर पढ़ना उसकी वयोवृद्धता का अपमान था

पढ़ाने वाले और पढ़ने वाले दोनों पर इस तर्क का एेसा प्रभाव पड़ा कि भक्तिन इंस्पेक्टर के समान क्लास में घूम-घूमकर किसी के आइ की बनावट किसी के हाथ की मंथरता, किसी की बुद्धि की मंदता पर टीका-टिप्पणी करने का अधिकार पा गई।  उसे तो अँगूठा निशानी देकर वेतन लेना नहीं होता, इसी से बिना पढ़े ही वह पढ़ने वालों की गुरु बन बैठी।  वह अपने तर्क ही नहीं, तर्कहीनता के लिए भी प्रमाण खोज लेने में पटु है

जब एक बार मैं उत्तर-पुस्तकों और चित्रों को लेकर व्यस्त थी, तब भक्तिन सबसे कहती घूमी– ‘ऊ बिचरिअउ तौ रात-दिन काम माँ झुकी रहती हैं, अउर तुम पचै घूमती फिरती हौ! चलौ तनिक हाथ बटाय लेउ। ’ सब जानते थे कि एेसे कामों में हाथ नहीं बटाया जा सकता, अतः उन्होंने अपनी असमर्थता प्रकट कर भक्तिन से पिंड छुड़ाया

पर वह स्वयं कोई सहायता नहीं दे सकती, इसे मानना अपनी हीनता स्वीकार करना है–इसी से वह द्वार पर बैठकर बार-बार कुछ काम बताने का आग्रह करती है।  कभी उत्तर-पुस्तकों को बाँधकर, कभी अधूरे चित्र को कोने में रखकर, कभी रंग की प्याली धोकर और कभी चटाई को आँचल से झाड़कर वह जैसी सहायता पहुँचाती है, उससे भक्तिन का अन्य व्यक्तियों से अधिक बुद्धिमान होना प्रमाणित हो जाता है।  वह जानती है कि जब दूसरे मेरा हाथ बटाने की कल्पना तक नहीं कर सकते, तब वह सहायता की इच्छा को क्रियात्मक रूप देती है, इसी से मेरी किसी पुस्तक के प्रकाशित होने पर उसके मुख पर प्रसन्नता की आभा वैसे ही उद्भासित हो उठती है जैसे स्विच दबाने से बल्ब में छिपा आलोक।  वह सूने में उसे बार-बार छूकर, आँखों के निकट ले जाकर और सब ओर घुमा-फिराकर मानो अपनी सहायता का अंश खोजती है और उसकी दृष्टि में व्यक्त आत्मघोष कहता है कि उसे निराश नहीं होना पड़ता

दिन भर के कार्य-भार से छुट्टी पाकर जब मैं कोई लेख समाप्त करने या भाव को छंदबद्ध करने बैठती हूँ, तब छात्रावास की रोशनी बुझ चुकती है, मेरी हिरनी सोना तख्त के पैताने फ़र्श पर बैठकर पागुर करना बंद कर देती है, कुत्ता बसंत छोटी मचिया पर पंजों में मुख रखकर आँखें मूँद लेता है और बिल्ली गोधूलि मेरे तकिए पर सिकुड़कर सो रहती है

पर मुझे रात की निस्तब्धता में अकेली न छोड़ने के विचार से कोने में दरी के आसन पर बैठकर बिजली की चकाचौंध से आँखें मिचमिचाती हुई भक्तिन, प्रशांत भाव से जागरण करती है।  वह ऊँघती भी नहीं, क्योंकि मेरे सिर उठाते ही उसकी धुँधली दृष्टि मेरी आँखों का अनुसरण करने लगती है

बहुत रात गए सोने पर भी मैं जल्दी ही उठती हूँ और भक्तिन को तो मुझसे भी पहले जागना पड़ता है–सोना उछल-कूद के लिए बाहर जाने को आकुल रहती है, बसंत नित्य कर्म के लिए दरवाज़ा खुलवाना चाहता है और गोधूलि चिड़ियों की चहचहाहट में शिकार का आमंत्रण सुन लेती है

मेरे भ्रमण की भी एकांत साथिन भक्तिन ही रही है।  बदरी-केदार आदि के ऊँचे-नीचे और तंग पहाड़ी रास्ते में जैसे वह हठ करके मेरे आगे चलती रही है, वैसे ही गाँव की धूलभरी पगडंडी पर मेरे पीछे रहना नहीं भूलती

युद्ध को देश की सीमा में बढ़ते देख जब लोग आतंकित हो उठे, तब भक्तिन के बेटी-दामाद उसके नाती को लेकर बुलाने आ पहुँचे; पर बहुत समझाने-बुझाने पर भी वह उनके साथ नहीं जा सकी

जब गत वर्ष युद्ध के भूत ने वीरता के स्थान में पलायन-वृत्ति जगा दी थी, तब भक्तिन पहली ही बार सेवक की विनीत मुद्रा के साथ मुझसे गाँव चलने का अनुरोध करने आई।  वह लकड़ी रखने के मचान पर अपनी नयी धोती बिछाकर मेरे कपड़े रख देगी, दीवाल में कीलें गाड़कर और उन पर तख्ते रखकर मेरी किताबें सजा देगी, धान के पुआल का गोंदरा बनवाकर और उस पर अपना कंबल बिछाकर वह मेेरे सोने का प्रबंध करेगी

‘मेरे पास वहाँ जाकर रहने के लिए रुपया नहीं है, यह मैंने भक्तिन के प्रस्ताव को अवकाश न देने के लिए कहा था; पर उसके परिणाम ने मुझे विस्मित कर दिया।  भक्तिन ने परम रहस्य का उद्घाटन करने की मुद्रा बना कर और पोपला मुँह मेरे कान के पास लाकर हौले-हौले बताया कि उसके पास पाँच बीसी और पाँच रुपया गड़ा रखा है।  उसी से वह सब प्रबंध कर लेगी।  फिर लड़ाई तो कुछ अमरौती खाकर आई नहीं है

भक्तिन और मेेरे बीच में सेवक-स्वामी का संबंध है, यह कहना कठिन है; क्योंकि एेसा कोई स्वामी नहीं हो सकता, जो इच्छा होने पर भी सेवक को अपनी सेवा से हटा न सके और एेसा कोई सेवक भी नहीं सुना गया, जो स्वामी के चले जाने का आदेश पाकर अवज्ञा से हँस दे।  भक्तिन को नौकर कहना उतना ही असंगत है, जितना अपने घर में बारी-बारी से आने-जाने वाले अँधेरे-उजाले और आँगन में फूलने वाले गुलाब और आम को सेवक मानना

परिवार और परिस्थितियों के कारण स्वभाव में जो विषमताएँ उत्पन्न हो गई हैं, उनके भीतर से एक स्नेह और सहानुभूति की आभा फूटती रहती है, इसी से उसके संपर्क में आने वाले व्यक्ति उसमें जीवन की सहज मार्मिकता ही पाते हैं।  छात्रावास की बालिकाओं में से कोई अपनी चाय बनवाने के लिए देहली पर बैठी रहती है, कोई बाहर खड़ी मेरे लिए बने नाश्ते को चखकर उसके स्वाद की विवेचना करती रहती है।  मेरे बाहर निकलते ही सब चिड़ियों के समान उड़ जाती हैं और भीतर आते ही यथास्थान विराजमान हो जाती हैं

मेरे परिचितों और साहित्यिक बंधुओं से भी भक्तिन विशेष परिचित है; पर उनके प्रति भक्तिन के सम्मान की मात्रा, मेरे प्रति उनके सम्मान की मात्रा पर निर्भर है और सद्भाव उनके प्रति मेरे सद्भाव से निश्चित होता है

वह किसी को आकार-प्रकार और वेश-भूषा से स्मरण करती है और किसी को नाम के अपभ्रंश द्वारा ।  कवि और कविता के संबंध में उसका ज्ञान बढ़ा है; पर आदर-भाव नहीं

पर सबका दुख उसे प्रभावित कर सकता है।  विद्यार्थी वर्ग में से कोई जब कारागार का अतिथि हो जाता है, तब उस समाचार को व्यथित भक्तिन बीता-बीता भरे लड़कन का जेहल-कलजुग रहा तौन रहा अब परलय होई जाई–उनकर माई का बड़े लाट तक लड़ै का चाहीं, कहकर दिन भर सबको परेशान करती है

भक्तिन के संस्कार एेसे हैं कि वह कारागार से वैसे ही डरती है, जैसे यमलोक से।  ऊँची दीवार देखते ही, वह आँख मूँदकर बेहोश हो जाना चाहती है।  उसकी यह कमज़ोरी इतनी प्रसिद्धि पा चुकी है कि लोग मेरे जेल जाने की संभावना बता-बताकर उसे चिढ़ाते रहते हैं।  वह डरती नहीं, यह कहना असत्य होगा; पर डर से भी अधिक महत्त्व मेरे साथ का ठहरता है।  चुपचाप मुझसे पूछने लगती है कि वह अपनी कै धोती साबुन से साफ़ कर ले, जिससे मुझे वहाँ उसके लिए लज्जित न होना पड़े ।  क्या-क्या सामान बाँध ले, जिससे मुझे वहाँ किसी प्रकार की असुविधा न हो सके।  एेसी यात्रा में किसी को किसी के साथ जाने का अधिकार नहीं, यह आश्वासन भक्तिन के लिए कोई मूल्य नहीं रखता

एेसे विषम प्रतिद्वंद्वियों की स्थिति कल्पना में भी दुर्लभ है



भक्तिन की कहानी अधूरी है; पर उसे खोकर मैं इसे पूरी नहीं करना चाहती
